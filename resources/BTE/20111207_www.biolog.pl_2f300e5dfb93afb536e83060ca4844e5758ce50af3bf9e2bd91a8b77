<p>Geny winne zachorowań na toczeń rumieniowy trzewny 2011-12-01 14:37:35 Medycyna W trakcie pięcioletnich badań, prowadzonych przez ekspert&oacute;w z Instytutu Abela Salazara oraz Szpitala Świętego Antoniego w Porto, udało się ustalić gł&oacute;wną przyczynę zachorowań na toczeń rumieniowy trzewny. Jego geneza była dotychczas niejasna. &bdquo;Gł&oacute;wnym sprawcą choroby jest kilka rodzaj&oacute;w gen&oacute;w. Występowanie kt&oacute;regoś z nich sprzyja pojawieniu się toczenia rumieniowego trzewnego, chyba że r&oacute;wnocześnie organizm posiada tzw. geny-protektory. Ich występowanie chroni przed toczeniem, mimo że ciało wykazuje predyspozycje do pojawienia się choroby&rdquo; - poinformował dr Carlos Vasconcelos z zespołu badawczego. Na bazie odkrycia, uczeni z Porto rozpoczęli już prace nad lekiem na toczeń rumieniowy trzewny. &bdquo;Nowe informacje układamy niczym puzzle, tworząc warunki do opracowania skutecznego rozwiązania na tą chorobę&rdquo; - dodał dr Carlos Vasconcelos. Odkrycie uczonych z Porto zostało w listopadzie br dostrzeżone przez Portugalskie Towarzystwo Medycyny Wewnętrznej i nagrodzone czekiem o wartości 10 tys. euro. Toczeń rumieniowy trzewny, zwany też toczeniem rumieniowym układowym jest chorobą autoimmunologiczną i wchodzi w skład grupy chor&oacute;b toczni rumieniowatych. Rozwija się ona na tle złożonych zaburzeń układu odpornościowego, prowadząc do stanu zapalnego wielu tkanek oraz narząd&oacute;w. Dziesięciokrotnie częściej zapadają na to schorzenie kobiety, gł&oacute;wnie w wieku od 16 do 55 lat. Z Lizbony Marcin Zatyka PAP - Nauka w Polsce</p>
