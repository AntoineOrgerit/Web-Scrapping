<p>Szczepionka przeciwko rakowi piersi pomaga myszom 2011-12-15 11:35:48 Medycyna Szczepionka, kt&oacute;ra zwalcza guzy nowotworowe piersi u myszy może być podstawą do opracowania nowych metod leczenia raka piersi, jelita grubego, jajnika czy trzustki u ludzi - informuje pismo "Proceedings of the National Academy of Sciences". Szczepionkę opracowali naukowcy z University of Georgia Cancer Center oraz Mayo Clinic w Arizonie. Działa na wszystkie elementy układu odpornościowego i zmniejsza wielkość guza przeciętnie o 80 proc. Szczepionka sprawia, że układ odpornościowy atakuje guzy mające na powierzchni kom&oacute;rek białko o nazwie MUC1. Białko to występuje w 70 proc. najbardziej agresywnych i groźnych rodzaj&oacute;w raka - raku piersi, trzustki i jajnika oraz w szpiczaku mnogim. MUC1 występuje także w ponad 90 proc. przypadk&oacute;w raka piersi u pacjentek z guzami "potr&oacute;jnie negatywnymi" - w przypadku kt&oacute;rych nie pomaga ani leczenie tamoksyfenem, ani herceptyną czy inhibitorami aromatazy. Tylko w USA co roku rozpoznaje się "potr&oacute;jnie negatywnego" raka piersi u 35 tys. kobiet. Choć leczeni, kt&oacute;re działa na myszy często nie sprawdza się u ludzi, tym razem naukowcy są dobrej myśli - ze względu na dużą skuteczność oraz spos&oacute;b działania szczepionki. Jak się wydaje, można ją będzie z powodzeniem łączyć z chemioterapią, a także stosować profilaktycznie u pacjent&oacute;w z wysokim ryzykiem niekt&oacute;rych nowotwor&oacute;w. Na razie trwają testy laboratoryjne na ludzkich kom&oacute;rkach nowotworowych. Jeśli wypadną pomyślnie, testy kliniczne badające bezpieczeństwo szczepionki mogłyby się rozpocząć w roku 2013. PAP - Nauka w Polsce</p>
