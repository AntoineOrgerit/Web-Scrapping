<p>Nowe metody szkolenia lekarzy w Śląskim Centrum Chorób Serca 2011-12-07 14:43:46 Medycyna Śląskie Centrum Chor&oacute;b Serca wzbogaciło się o nowoczesny sprzęt do szkolenia przyszłych lekarzy, specjalist&oacute;w z zakresu kardiologii, kardiochirurgii i intensywnej terapii. Ośrodek zakupił trzy biosymulatory, kt&oacute;re imitują objawy wielu chor&oacute;b, w tym zawał serca. Śląskie Centrum Chor&oacute;b Serca w Zabrzu zostało wyposażone w trzy wysokiej klasy biosymulatory. Dwa z nich imitują człowieka. Dają m.in. studentom medycyny możliwość zdobywania pierwszych doświadczeń w zakresie zabieg&oacute;w małoinwazyjnych, takich jak biopsja czy intubacja. Zadaniem biosymulator&oacute;w jest także wspomaganie szkolenia w zakresie nowoczesnych metod leczenia serca oraz skr&oacute;cenie czasu nauki przyszłych lekarzy specjalist&oacute;w. Dyrektor Śląskiego Centrum Chor&oacute;b Serca prof. Marian Zembala, prezentując we wtorek biosymulatory, tłumaczył, że każdy z nich może symulować wiele objaw&oacute;w. "Jeśli chcemy pokazać obrzęk płuc, to możemy ten obrzęk wywołać i on będzie przebiegał tak jak w rzeczywistości. Może pokazać każdy poziom skomplikowania, jak na przykład wstrząs anafilaktyczny po użądleniu pszczoły" - powiedział prof. Zembala. Największy i najbardziej przypominający człowieka biosymulator, kt&oacute;ry został zaprezentowany w Zabrzu, służy do nauki podstawowych oraz zaawansowanych czynności reanimacyjnych. Może być wykorzystywany w czasie zajęć praktycznych ze studentami z zakresu medycyny ratunkowej, anestezjologii, chirurgii. Wystarczy wprowadzić odpowiednie dane do programu komputerowego, a fantom będzie symulował r&oacute;żne objawy kliniczne, np. zaburzenia rytmu serca, ciśnienie tętnicze, każdy rodzaj wstrząsu. Szkolący się student z jego pomocą będzie uczył się np., jak wykonać intubację przez usta lub nos, a także jak prawidłowo założyć drenaż do klatki piersiowej. Stan "zdrowia" fantoma zależy wyłącznie od osoby, kt&oacute;ra się szkoli. Jeśli zastosuje prawidłowe leczenie lub popełni błąd, "zdrowie" fantoma się polepszy lub pogorszy poprzez zatrzymanie krążenia. "Szkolenie lekarzy przesuwa się w stronę biosymulator&oacute;w. Nic dziwnego, przecież piloci samolot&oacute;w pasażerskich też nie siadają od razu za sterami samolotu, tylko najpierw długo muszą uczyć się na symulatorach" - powiedział w trakcie konferencji szef anestezjolog&oacute;w zabrzańskiego ośrodka prof. Piotr Knapik. Drugie urządzenie, tzw. symulator do echokardiografii przezprzełykowej (oceny stanu serca), stosowany jest gł&oacute;wnie do nauki wyobraźni przestrzennej. To konieczne, ponieważ echokardiografia przezprzełykowa jest badaniem wykonywanym z pomocą sondy wprowadzanej do przełyku pacjenta. Badanie jest więc niekomfortowe dla badanego, dlatego musi trwać jak najkr&oacute;cej. W efekcie rezydent ma mało czasu na naukę. W przypadku symulatora nie ma żadnych ograniczeń. Ostatni z trzech nowych symulator&oacute;w, tzw. endowaskularny, umożliwia np. monitorowanie funkcji życiowych pacjent&oacute;w w trakcie zawału serca. Przedstawia stały zapis wszystkich stan&oacute;w zagrożenia, informuje o interakcjach z podawanymi lekami. Specjaliści ze Śląskiego Centrum Chor&oacute;b Serca są zdania, że pozwala on nauczyć się r&oacute;żnych działań bez szkody dla pacjenta. Doposażenie Śląskiego Centrum Chor&oacute;b Serca w Zabrzu w symulatory szkoleniowe w zakresie kardiologii, kardiochirurgii, elektrofizjologii i intensywnej terapii jest wsp&oacute;lnym przedsięwzięciem zabrzańskiego Centrum, Śląskiego Oddziału Narodowego Funduszu Zdrowia, Naczelnej Izby Lekarskiej oraz Śląskiej Izby Lekarskiej. Pieniądze pochodzą z program&oacute;w unijnych i wsparcia Ministerstwa Zdrowia. W zabrzańskim ośrodku leczą się chorzy z całego kraju. Należy on do lider&oacute;w pod względem liczby wykonywanych przeszczep&oacute;w. Jako jedyny przeszczepia także płuca. W minionym roku w Zabrzu wykonano 38 przeszczep&oacute;w serca (w tym sześć u dzieci - najmłodsze miało p&oacute;ł roku) i 11 przeszczep&oacute;w płuc. Rocznie Śląskie Centrum Chor&oacute;b Serca jest w stanie wykonać ok. 100-120 transplantacji. PAP - Nauka w Polsce</p>
