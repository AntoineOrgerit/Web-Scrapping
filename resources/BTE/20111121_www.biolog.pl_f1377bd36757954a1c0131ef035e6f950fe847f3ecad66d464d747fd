<p>Nowoczesne stanowisko terapeutyczne gantry - umożliwiające precyzyjne prowadzenie radioterapii protonowej - powstanie w Krakowie. 9 listopada dyrekcja Instytutu Fizyki Jądrowej PAN podpisała umowę na dostawę urządzenia wraz z niezbędną infrastrukturą techniczną. Dostawcą będzie belgijska firmą Ion Beam Applications SA. Stanowisko gantry ma być gotowe w połowie 2014 r. &bdquo;Pozwoli nam ono na wykorzystanie cyklotronu, kt&oacute;ry będzie zainstalowany w Krakowie, do leczenia najtrudniejszych przypadk&oacute;w nowotwor&oacute;w. Dzięki gantry można napromieniać z wielką precyzją guzy znajdujące się w dowolnej części ciała. To urządzenie pozwala też na prowadzenie na najwyższym światowym poziomie badań naukowych z zakresu fizyki medycznej, radioterapii i inżynierii&rdquo; &ndash; m&oacute;wił PAP prof. Paweł Olko, wicedyrektor Instytut Fizyki Jądrowej PAN. Budowa stanowiska gantry to drugi etap realizacji Narodowego Centrum Radioterapii Hadronowej &ndash; Centrum Cyklotronowego Bronowice. Centrum Cyklotronowe Bronowice ma powstać w Krakowie do końca 2013 r. Umożliwi ono leczenie w spos&oacute;b nieinwazyjny nowotwor&oacute;w zlokalizowanych w dowolnym miejscu ciała. Do napromieniania używana będzie wiązka proton&oacute;w - cząstek o dodatnim ładunku elektrycznym - kt&oacute;re podczas terapii są przyspieszane w cyklotronie do ogromnych prędkości, a po jego opuszczeniu są kierowane w obszar guza. W pierwszej fazie Centrum zostanie wyposażone w cyklotron Proteus C-235 wraz z infrastrukturą techniczną do radioterapii protonowej gałki ocznej. Zainstalowanie gantry czyli obrotowego ramienia wyposażonego w zesp&oacute;ł magnes&oacute;w, dzięki kt&oacute;rym można sterować wiązką proton&oacute;w, pozwoli wykorzystać w pełni możliwości cyklotronu i napromieniać nowotwory w r&oacute;żnych częściach ciała, nie tylko w oku. Pomieszczenie zostanie wyposażone w systemy umożliwiające precyzyjne ustawienie pacjenta i tomograf komputerowy. Będzie też urządzona sala anestezjologii, w kt&oacute;rej do terapii przygotowywane będą cierpiące na nowotwory dzieci. Tak nowoczesne stanowiska gantry są stosowane w zaledwie kilku ośrodkach w USA, Japonii, Niemczech i Szwajcarii. Koszt tej części projektu to ok. 95 mln zł, z czego 67,5 mln zł to środki UE. Całkowity koszt budowy Centrum Cyklotronowego Bronowice to ok. 240 mln zł, z czego ponad połowa będzie pochodzić z unijnego dofinansowania w ramach Programu Innowacyjna Gospodarka. Pozostałe pieniądze przekaże budżet państwa. Projekt realizuje Instytut Fizyki Jądrowej im. Henryka Niewodniczańskiego Polskiej Akademii Nauk w ramach Konsorcjum Narodowego Centrum Radioterapii Hadronowej. W skład konsorcjum wchodzi 12 jednostek naukowych i terapeutycznych z całego kraju. W krakowskim Instytucie Fizyki Jądrowej PAN od kilku miesięcy działa pierwsza w Polsce Pracownia Radioterapii Protonowej, kt&oacute;ra do leczenia nowotwor&oacute;w oka wykorzystuje zainstalowany tam mniejszy cyklotron AIC 144. Do tej pory terapię przeszło dziewięciu pacjent&oacute;w. Jeszcze w tym roku zakwalifikowano do niej kolejnych sześć os&oacute;b. &bdquo;Pacjenci, kt&oacute;rzy przeszli terapię, obserwowani u nas od sześciu miesięcy czują się dobrze. Efekt leczenia jest taki, jakiego sobie życzyliśmy - guz nie rośnie, a w kilku przypadkach zaczął się obkurczać. Najważniejsze jest jednak to, że guz po napromieniowaniu staje się nieaktywny, więc nie ma zagrożenia przerzut&oacute;w&rdquo; - m&oacute;wiła prof. Bożena Romanowska-Dixon, kierownik Kliniki Okulistyki i Onkologii Okulistycznej Szpitala Uniwersyteckiego w Krakowie. Radioterapia protonowa jest bardzo skuteczna i może być stosowana w leczeniu niemal wszystkich nowotwor&oacute;w oka, m.in. czerniaka, naczyniak&oacute;w, siatk&oacute;wczaka u dzieci. Problemem jest to, że w katalogu świadczeń medycznych wciąż nie ma takiej procedury jak radioterapia protonowa. Pierwsi pacjenci są leczeni w ramach eksperymentu medycznego. Instytut Fizyki Jądrowej czeka na stanowisko Agencji Oceny Technologii Medycznych. &bdquo;Liczymy, że sprawa szybko się zakończy i że kolejni pacjenci będą mogli być leczeni&rdquo; &ndash; m&oacute;wił prof. Olko. Dzięki uprzejmości: PAP - Nauka w Polsce</p>
