<p>Prawdopodobnie znany był już w starożytności. Istnieją przypuszczenia, że cierpiał na niego sam Abraham Lincoln. Eponim został stworzony na cześć francuskiego lekarza Antoniego Bernarda Marfana, kt&oacute;ry opisał przypadek pewnej dziewczynki z obrazem specyficznych objaw&oacute;w jak wydłużenie palc&oacute;w. Wielu medyk&oacute;w przed nim opisywało podobne zjawiska, ale kto jako pierwszy podjął się tego zadania, jest kwestią sporną. Jednak nie nam rozstrzygać o tym... Raczej skupimy się na istocie zespołu, jego objawach, przyczynach, diagnostyce i proponowanych zaleceniach odnośnie funkcjonowania i życia codziennego. Zesp&oacute;ł Marfana (ZM) jest rzadką chorobą genetyczną, występującą z częstością 1,5-10:100 000 os&oacute;b. Dziedziczony jest w spos&oacute;b autosomalny dominujący. Gen odpowiedzialny za objawy zespołu znajduje się na 15 chromosomie. Jego produktem białkowym jest fibrylina uczestnicząca w tworzeniu się elastycznych wł&oacute;kien w organizmie. Dochodzi tu r&oacute;wnież do zaburzeń w syntezie kolagenu. Zatem choroba dotyczyć będzie tkanki łącznej. W około 70-85% przypadk&oacute;w choroba jest właśnie tak dziedziczona. W pozostałej części przypadk&oacute;w, za chorobę odpowiadają nowe mutacje. Uważa się, że czynnikiem sprzyjającym ujawnieniu się cech zespołu Marfana jest p&oacute;źny wiek ojca. Objawy i diagnostyka zespołu Marfana Symptomy zazwyczaj mieszczą się w obrębie trzech układ&oacute;w: narząd&oacute;w ruchu, sercowo-naczyniowego i narządu wzroku. Do objaw&oacute;w ze strony układu ruchu zaliczamy: wydłużenie palc&oacute;w, czyli dolichostenomelię, wydłużenie czaszki, zwane dolichocefalią, zniekształcenia klatki piersiowej, skoliozy, pająkowatość palc&oacute;w, znaną jako arachnodaktylia, wiotkość staw&oacute;w. Sercowo-naczyniowe objawy w zespole to: poszerzenie aorty, predysponujące do powstania tętniaka, zaburzenia rytmu serca, wady zastawki dwudzielnej. Objawy związane narządem wzroku: kr&oacute;tkowzroczność, podwichnięcie soczewki, odwarstwienie siatk&oacute;wki. Osoby chore charakteryzuje r&oacute;wnież wysoki wzrost, szczupła sylwetka i zaburzenia proporcji ciała. Kończyny są długie i szczupłe, co staje się przyczyną dysproporcji pomiędzy dolną, a g&oacute;rną częścią ciała &ndash; dolna jest &bdquo;dłuższa&rdquo; od g&oacute;rnej. Rozpiętość palc&oacute;w rąk jest większa niż wzrost. Aby zdiagnozować zesp&oacute;ł Marfana konieczne jest stwierdzenie przez lekarza konstelacji objaw&oacute;w. Jeżeli w badaniu pacjenta stwierdzono objawy charakterystyczne, obejmujące wyżej wymienione trzy układy, a w rodzinie nie stwierdzono zespołu Marfana, w&oacute;wczas lekarz stwierdzić ZM. W innym wypadku, np. gdy stwierdzono objawy obejmujące dwa układy, a w wywiadzie rodzinnym uzyskano informacje, że ktoś z członk&oacute;w rodziny choruje na taki zesp&oacute;ł, w&oacute;wczas lekarz może stwierdzić ZM. Trzeba podkreślić, że chorzy na zesp&oacute;ł Marfana to osoby sprawne intelektualnie. Zesp&oacute;ł Marfana należy r&oacute;żnicować z innymi schorzeniami, kt&oacute;re mają podobne symptomy. Zalicza się do nich np. homocystynurię, zesp&oacute;ł Acharda, Sticklera, Ehlersa-Danlosa, Sotos, Bealsa, XYY, Klinefertera marfanoidalny zesp&oacute;ł wiotkości stawowej. Postawienie trafnej diagnozy nie jest więc wcale takie łatwe... Badania w zespole Marfana W celach diagnostycznych jak i kontrolnych trzeba udać się na kilka konsultacji specjalistycznych. Konieczne są badania kardiologiczne, jak EKG, ECHO serca, Holter, pomiar ciśnienia tętniczego. Kolejne to konsultacje ortopedyczne z wykorzystaniem technik obrazowania (promienie rentgena) i okulistyczne. Zaleca się także poradnictwo genetyczne. Po diagnozie Zesp&oacute;ł Marfana jest niewyleczalny. Można zapobiegać powikłaniom choroby np. korygując wady chirurgicznie (wady serca &ndash; kardiochirurgia; skoliozy &ndash; ortopedia). Jeżeli osoby chorujące na ZM dbają o siebie, a i sam zesp&oacute;ł przebiega łagodnie, w&oacute;wczas mogą żyć dłużej niż statystyczne 30-35 lat. Gł&oacute;wną przyczyną zgonu jest pęknięcie tętniaka. Aby temu zapobiec należy prowadzić oszczędny tryb życia, wybierać nieforsującą fizycznie pracę i uważać, by nie doznawać uraz&oacute;w mechanicznych. Przydatne jest r&oacute;wnież przyjmowanie lek&oacute;w wzmacniających tkankę łączną w sercu. Wysiłek fizyczny winien być taki, by akcja serca wzrastała maksymalnie do 105 uderzeń na minutę. Najlepszymi zajęciami dla chorych na zesp&oacute;ł Marfana są prace i relaks intelektualny. Jako profesję warto obrać przyjemne zajęcie, podczas kt&oacute;rego nie dochodzi do nadmiernego wysiłku fizycznego, np. architekt-projektant, rysownik, plastyk, muzyk (ale nie trębacz, perkusista i inne w kt&oacute;rych trzeba wykorzystywać siłę oraz zwiększające ciśnienie w jamie brzusznej), księgowy, statystyk, pisarz, redaktor portalu internetowego, archiwista. Opracowano na podstawie: 1. Lissauer T., Clayden G, Milanowski A. (red. wyd. I polskiego), Pediatria, Elsevier Urban&amp;Partner, Wrocław 2009 2. www.marfan.pl z dn. 30.XI.2011r.</p>
