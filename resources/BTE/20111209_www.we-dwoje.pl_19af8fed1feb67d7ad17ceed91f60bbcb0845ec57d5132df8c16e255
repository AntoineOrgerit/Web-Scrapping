<p>Szara i zmęczona, odwodniona, a nawet łuszcząca się, podrażniona&hellip; Spoglądając w lustro, zastanawiasz się, co stało się z twoją sk&oacute;rą? Zimowa aura z pewnością nie sprzyja jej kondycji. Jakie zagrożenia czyhają na sk&oacute;rę i jak sobie z nimi radzić? Co szkodzi sk&oacute;rze? Zimą nasza sk&oacute;ra, a zwłaszcza cera, narażona jest na niekorzystne działanie wielu czynnik&oacute;w. Szczeg&oacute;lnie negatywnie odbijają się na jej stanie nagłe zmiany temperatury, z powodu kt&oacute;rych najbardziej cierpią ukryte w sk&oacute;rze naczynka krwionośne. Gwałtownie rozszerzają się i kurczą, gdy z ogrzewanego biura czy mieszkania wychodzimy na zewnątrz. O ile zdrowe naczynka powinny poradzić sobie z takim &bdquo;atakiem&rdquo;, to już te osłabione i kruche potrzebują wsparcia. W przeciwnym wypadku na twarzy na stałe zagoszczą &bdquo;pajączki&rdquo;. W zimie zauważalnie pogarsza się stan nawilżenia sk&oacute;ry. Dlaczego? Mroźne powietrze zawiera w sobie znacznie mniej wilgoci niż powietrze jesienne czy wiosenne. Gł&oacute;wnym winowajcą jest jednak centralne ogrzewanie. Wilgotność powietrza w pomieszczeniach, w kt&oacute;rych spędzamy zdecydowaną większość dnia, drastycznie spada, co nie pozostaje bez wpływu na sk&oacute;rę. O negatywnym oddziaływaniu promieniowania UV wspominamy niemal wyłącznie latem, a to błąd. Zimą wprawdzie słońce operuje słabiej, szybciej zapada zmrok, a więc i czas ekspozycji na promienie jest kr&oacute;tszy, jednak w r&oacute;wnym stopniu naruszają one strukturę sk&oacute;ry. Co więcej, pod wpływem promieni UV &bdquo;mnożą&rdquo; się wolne rodniki, kt&oacute;re oskarżane są o starzenie się nie tylko sk&oacute;ry, ale całego organizmu. Wolne rodniki destrukcyjnie wpływają na fundament sk&oacute;ry, czyli kolagen, oraz na naczynka krwionośne. Przyczyniają się r&oacute;wnież do jej odwodnienia poprzez uszkadzanie lipid&oacute;w tworzących cement międzykom&oacute;rkowy. Te niszczycielskie cząsteczki i atomy powstają nie tylko pod wpływem promieniowania słonecznego, ale także na skutek zanieczyszczeń powietrza czy palenia papieros&oacute;w. Zima ułatwia im &bdquo;rozgoszczenie się&rdquo; w naszym organizmie, w codziennej diecie brakuje bowiem cennych antyoksydant&oacute;w (przeciwutleniaczy), kt&oacute;re są naszą jedyną bronią w walce z wolnymi rodnikami. Wszystkie te czynniki sprawiają, że zimą sk&oacute;ra traci elastyczność, jest pozbawiona blasku, przesuszona, łatwo ulega podrażnieniom. Jak skutecznie o nią zadbać? Pielęgnacja Najważniejszym elementem zimowej pielęgnacji jest dobranie odpowiedniego kremu i balsamu. W gorszym stanie jest nie tylko cera. Sk&oacute;ra na nogach czy rękach zimą jest wyraźnie odwodniona, nierzadko łuszczy się i swędzi. Lekkie balsamy warto w tym czasie zastąpić bogatszymi mleczkami, masłami do ciała lub naturalnymi olejkami, np. arganowym. Wybrany kosmetyk należy aplikować co najmniej raz dziennie. 1-2 razy w tygodniu trzeba pamiętać o wykonaniu peelingu całego ciała, kt&oacute;ry usunie martwy, poszarzały nask&oacute;rek. A co z cerą? Najbardziej narażona na negatywnie działanie czynnik&oacute;w zewnętrznych jest cera sucha oraz cera naczynkowa. Cerze suchej brakuje nie tylko nawilżenia, ale przede wszystkim naturalnej ochrony w postaci bariery lipidowej, czyli sebum. Sprawdzą się więc bogate kremy tłuste lub p&oacute;łtłuste. Cera naczyniowa potrzebuje wsparcia w postaci substancji uszczelniających i uelastyczniających naczynka &ndash; witamin C i K, rutyny oraz escyny, będącej składnikiem wyciąg&oacute;w z kasztanowca. W nieco korzystniejszej sytuacji jest cera tłusta, pokryta warstwą sebum, kt&oacute;ra niczym tarcza chroni ją przed mrozem, wiatrem i utratą nawilżenia. Nie ma więc potrzeby uzupełniania jej kremami p&oacute;łtłustymi, chyba że za oknem panują siarczyste mrozy, a my wybieramy się na bardzo długi spacer. Z drugiej strony, nie należy r&oacute;wnież zbyt często sięgać po preparaty matujące, kt&oacute;re działanie tej lipidowej tarczy ograniczają. Co więc wybrać? Mitem jest, że stosowanie krem&oacute;w nawilżających w zimie szkodzi sk&oacute;rze. Warto jednak lekki krem stosowany latem zastąpić kosmetykiem o bogatszej konsystencji (najczęściej określane są mianem &bdquo;rich&rdquo;). A co z cerą mieszaną? Najlepszym rozwiązaniem jest wprowadzenie do codziennej pielęgnacji dw&oacute;ch krem&oacute;w, jednego do suchych partii twarzy, drugiego do tłustych. W drogeriach można też natknąć się na kosmetyki ochronne i odżywcze z serii zimowych, przeznaczone do r&oacute;żnych typ&oacute;w cery. Bez względu na to, czy mamy cerę suchą czy tłustą, konieczne jest stosowanie &ndash; przez cały rok! &ndash; krem&oacute;w z filtrami przeciwsłonecznymi, nawet wtedy, gdy przebywamy w zamkniętych pomieszczeniach. SPF powinno wynosić co najmniej 15. Jeśli wybieramy się w g&oacute;ry na narty, filtr musi być wyższy. Wzmacnianie od wewnątrz Pielęgnacja od zewnątrz jednak nie wystarczy. Kondycja sk&oacute;ry w ogromnej mierze zależy od tego, co dostarczamy jej od środka. Niezwykle ważne jest ograniczenie liczby panoszących się w naszym organizmie wspomnianych wolnych rodnik&oacute;w, bo, niestety, ich całkowite wyeliminowanie jest niemożliwe. Sprzymierzeńcem w tej walce są antyoksydanty, kt&oacute;re mają zbawienny wpływa na stan cery. Wzmacniając naczynia, zapobiegają ich permanentnemu rozszerzeniu i pękaniu, chroniąc wł&oacute;kna kolagenowe, op&oacute;źniają proces powstawania zmarszczek, a otaczając opieką cement międzykom&oacute;rkowy, dbają o nawilżenie sk&oacute;ry. Najbogatszym źr&oacute;dłem przeciwutleniaczy są przede wszystkim warzywa, owoce i orzechy. Ale nie tylko. Witaminę A znajdziemy w ż&oacute;łtkach jaj czy wątr&oacute;bce. Skarbnicą polifenoli jest natomiast czerwone wino i herbata. Synergię antyoksydant&oacute;w wykorzystamy poprzez łączenie r&oacute;żnych produkt&oacute;w. Możemy na przykład sałatkę warzywną polać olejem roślinnym, bogatym w witaminę E, zwiększając w ten spos&oacute;b przyswajalność między innymi witaminy C i likopenu. Zr&oacute;żnicowanie antyoksydant&oacute;w jest bardzo duże. Do grupy tej zalicza się między innymi witaminy A, C i E, kt&oacute;rych siła pozytywnego oddziaływania jest większa, gdy dostarczane są r&oacute;wnocześnie. Warto wiedzieć, że witamina C uczestniczy w syntezie kolagenu, a więc chroni nasze naturalne rusztowanie sk&oacute;ry, op&oacute;źniając proces jej starzenia. Szybkiemu utlenianiu witaminy C zapobiegają polifenole, kolejna, wyjątkowo liczna, kategoria antyoksydant&oacute;w. Z kolei w synergii z witaminą E działa selen, pierwiastek, kt&oacute;ry jest bardzo ważny dla ochrony przeciw wolnym rodnikom. Na uwagę zasługują r&oacute;wnież karotenoidy, a wśr&oacute;d nich likopen i beta-karoten. Niestety, zimą dostęp do świeżych warzyw i owoc&oacute;w jest ograniczony. W tym czasie warto wspom&oacute;c się suplementami, kt&oacute;re zapewnią odpowiednią podaż witamin C i E, kolagenu oraz polifenoli. Możemy sięgnąć np. po suplementy Collagen i Grape Seed Extract firmy Noble Health. Zimową dietę uzupełnić można r&oacute;wnież o siarę, substancję, kt&oacute;ra wprawdzie nie jest antyoksydantem, lecz także działa odmładzająco na cały organizm, pobudza jego mechanizmy obronne, pomaga zadbać o zdrowie sk&oacute;ry. Dostępna jest m.in. w postaci suplementu Colostrum firmy Noble Health. Promocja Świąteczna! Przy zakupie 2 opakowań Collagen na hasło &bdquo;Święta&rdquo; produkt Lecithin w PREZENCIE*</p>
