<p>Nowa metoda oczyszczania krwi z czynników trujących i białek zapalnych 2011-12-01 14:38:11 Medycyna Zesp&oacute;ł naukowc&oacute;w z Universitat Zurich, pod kierownictwem prof. Inge Herrmann zaprojektował, oparty na nanocząsteczkach system do oczyszczania krwi i płyn&oacute;w ustrojowych z substancji toksycznych. System ten może być używany w leczeniu zatruć, zakażeń krwi oraz niekt&oacute;rych rodzaj&oacute;w nowotwor&oacute;w. Naukowcy opracowali w tym celu nanocząstki z substancji magnetycznej, pokryte porowatym płaszczem węglowym i zawierające w porach przeciwciała specyficzne dla rodzaju substancji, kt&oacute;ra miałaby być usunięta z krwi np. interleukiny czyli białka zapalne lub szkodliwe metale jak oł&oacute;w. Nanomagnesy trafiają do krwi przy pomocy aparatury do dializ. Jak powiedział Technology Review prof. Herrmann, we krwi łączą się one ze szkodliwą substancją poprzez przeciwciała i następnie są wychwytywane przez separator używający bardzo słabego pola magnetycznego. Wraz z nimi znika także substancja szkodliwa. Według wynik&oacute;w test&oacute;w dokonywanych przez badaczy na myszach, stosując nowe rozwiązanie można usunąć z krwi, w jednym trwającym niecałą godzinę pasażu, 75 proc. digoksyny, leku, kt&oacute;ry w razie przedawkowania może powodować zagrożenie dla życia. Po dw&oacute;ch pasażach trwających 1,5 godziny z krwi znika ponad 90 proc. digoksyny. Obecnie trwają badania cytotoksyczności &ndash; naukowcy muszą wykazać, że rozwiązanie to nie jest toksyczne dla ludzkich kom&oacute;rek i nie zaburza naturalnych zdolności krwi do oczyszczania. Według pierwszych test&oacute;w, opublikowanych w Nanomedicine, nanomagnesy nie niszczą kom&oacute;rek krwi i nie tworzą skrzep&oacute;w, co jest najważniejsze w przypadku wprowadzania do krwi substancji obcych. Według innych badań grupy prof. Herrmann, nanomagnesy, kt&oacute;re związały się z truciznami są częściowo usuwane przez takie kom&oacute;rki systemu immunologicznego jak makrofagi i monocyty. Jeśli wyniki tych badań zostaną potwierdzone w&oacute;wczas, będzie można rozpocząć testy kliniczne nowej metody odtruwania. PAP - Nauka w Polsce</p>
