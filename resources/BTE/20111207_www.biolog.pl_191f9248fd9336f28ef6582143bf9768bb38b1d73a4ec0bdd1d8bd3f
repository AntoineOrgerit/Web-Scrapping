<p>Psycholodzy z UJ chcą porównać odczuwanie różnych rodzajów bólu 2011-12-02 01:36:46 Medycyna Odczuwanie r&oacute;żnych rodzaj&oacute;w b&oacute;lu - m.in. b&oacute;lu głowy, b&oacute;lu wywołanego eksperymentalnie, b&oacute;lu porodowego czy b&oacute;lu sportowca po maratonie - por&oacute;wnywać będą psycholodzy z Uniwersytetu Jagiellońskiego. Badacze chcą zbadać nie tylko to, jak ludzie odczuwają b&oacute;l, a także emocje towarzyszące temu b&oacute;lowi. Jak w rozmowie z PAP wymienił dr Przemysław Bąbel, kierownik Zespołu Badania B&oacute;lu przy Instytucie Psychologii UJ, w badaniach analizowany będzie m.in. b&oacute;l towarzyszący porodowi naturalnemu, porodowi metodą cesarskiego cięcia, a także b&oacute;l towarzyszący kobietom w czasie operacji ginekologicznych o przebiegu podobnym do cesarskiego cięcia - a więc gdy następuje takie samo znieczulenie i takie samo nacięcie. "Te b&oacute;le będą por&oacute;wnywane, bo chcemy dotknąć emocji, chcemy sprawdzić, czy na odczuwanie b&oacute;lu wpływają towarzyszące mu emocje. Czym innym pod względem emocjonalnym jest przecież b&oacute;l pooperacyjny, a czym innym b&oacute;l związany z porodem dziecka, nawet jeśli odbywa się on poprzez operację cesarskiego cięcia. Dlatego, w odr&oacute;żnieniu od większości dotychczasowych badań, mierzone będą także emocje pozytywne, kt&oacute;re mogą mieć istotne znaczenie m.in. dla odczuwania b&oacute;lu porodowego" - powiedział naukowiec. W kwietniu 2012 r. roku naukowcy będą badać inny rodzaj b&oacute;lu, kt&oacute;ry też może wiązać się z pozytywnymi emocjami - b&oacute;l po wysiłku sportowym, a dokładnie - po ukończeniu maratonu. "Będziemy mogli go por&oacute;wnać z b&oacute;lem porodowym, żeby zobaczyć, czy towarzyszące obu rodzajom b&oacute;lu emocje odpowiadają za takie czy inne odczuwanie b&oacute;lu" - dodał psycholog. W ramach badań mierzony jest też b&oacute;l wzbudzany eksperymentalnie. Chętnym, kt&oacute;rzy zgłosili się na badanie, aplikowany jest bodziec b&oacute;lowy. "Oczekujemy, że b&oacute;lowi eksperymentalnemu towarzyszyć będą dużo słabsze emocje. Por&oacute;wnując b&oacute;l eksperymentalny z b&oacute;lami, z kt&oacute;rymi wsp&oacute;łwystępują silne emocje, możliwe będzie określenie wielkości wpływu emocji na b&oacute;l" - wyjaśnił dr Bąbel. Uspokoił przy tym, że choć badania mogą wydawać się kontrowersyjne, to są w pełni bezpieczne i zaakceptowała je Komisja ds. Etyki Badań Naukowych przy Instytucie Psychologii UJ. Prowadzone są r&oacute;wnież badania nad b&oacute;lem dentystycznym i b&oacute;lem głowy. W badaniach nad b&oacute;lem głowy - przeprowadzanych przez internet - udział może wziąć anonimowo każdy, kto doświadcza takiego b&oacute;lu co najmniej kilka razy w roku. "Zasadniczo interesują nas b&oacute;le niemigrenowe, choć w badaniach mogą wziąć także osoby ze zdiagnozowaną migreną" - powiedział dr Bąbel. Badania są dostępne na stronie Zespołu Badania B&oacute;lu (www.bol.edu.pl). "Metodologia wszystkich badań jest taka sama. Chcemy por&oacute;wnać r&oacute;żne rodzaje b&oacute;lu. Badani zawsze proszeni są o ocenienie siły b&oacute;lu i stopnia jego nieprzyjemności - czyli dw&oacute;ch wymiar&oacute;w b&oacute;lu" - dodał badacz i wyjaśnił, że poziom nieprzyjemności b&oacute;lu jest wymiarem psychologicznym. Niekiedy silny, ale niezbyt nieprzyjemny b&oacute;l jest mniej dotkliwy niż słabszy, ale bardzo nieprzyjemny. "Emocje powinny mieć największy wpływ właśnie na poziom nieprzyjemności b&oacute;lu" - tłumaczył psycholog. Naukowcy z UJ zbadają emocje towarzyszące b&oacute;lowi, a szczeg&oacute;lnie lęk przed b&oacute;lem, kt&oacute;ry ma wkr&oacute;tce nastąpić oraz og&oacute;lny poziom lęku przed r&oacute;żnego rodzaju b&oacute;lami. "B&oacute;l jest doznaniem bardzo subiektywnym, stąd występują bardzo duże r&oacute;żnice w jego odczuwaniu. Bardzo wyraźnie widać to w badaniach nad b&oacute;lem wywoływanym eksperymentalnie - na ten sam bodziec b&oacute;lowy ludzie reagują r&oacute;żnie. Chcemy sprawdzić, w jakim stopniu za te r&oacute;żnice odpowiadają emocje towarzyszące b&oacute;lowi" - opisał badacz. Badania nad b&oacute;lem zaczęły się w październiku tego roku i składają się z kilku etap&oacute;w. Pierwsze wyniki badań mają być znane za około p&oacute;ł roku. PAP - Nauka w Polsce , Ludwika Tomala</p>
