<p>Białka opiekuńcze chronią kom&oacute;rki i całe organizmy przed niekorzystnymi warunkami środowiskowymi. Zrozumienie ich funkcji jest istotne dla cel&oacute;w praktycznych - w medycynie, farmakologii i biotechnologii. O białkach zwanych "molekularnymi przyzwoitkami", opowie 24 listopada w Kawiarni Naukowej Bałtyckiego Festiwalu Nauki prof. dr hab. Krzysztof Liberek z Uniwersytetu Gdańskiego. Otwarty wykład odbędzie się w sopockim hotelu Rezydent. Tematyka prac naukowych prof. Liberka dotyczy w gł&oacute;wnej mierze struktury i funkcji białek opiekuńczych. Jak wyjaśnia dr Tadeusz Zaleski, pełnomocnik Rady Rektor&oacute;w Wojew&oacute;dztwa Pomorskiego ds. festiwalu nauki, angielska nazwa tej grupy białek to molecular chaperones, co można dosłownie przetłumaczyć jako molekularne przyzwoitki albo molekularni opiekunowie. "Jest to niezmiernie ważna grupa białek, występująca we wszystkich znanych organizmach kom&oacute;rkowych. Białka opiekuńcze rzeczywiście opiekują się innymi białkami w kom&oacute;rkach. Ich rolą jest kontrola jakości i działania tych innych białek. Jeżeli dochodzi do nieprawidłowości to białka opiekuńcze starają się aktywnie naprawić źle działające struktury. Takie dbanie o kondycje innych białek powoduje, że białka opiekuńcze odgrywają zasadnicze funkcje w ochronie kom&oacute;rek i całych organizm&oacute;w przed niekorzystnymi warunkami środowiskowymi" - tłumaczy dr Zaleski. Prof. dr hab. Krzysztof Liberek jest kierownikiem Katedry Biologii Molekularnej i Kom&oacute;rkowej w Międzyuczelnianym Wydziale Biotechnologii Uniwersytetu Gdańskiego i Gdańskiego Uniwersytetu Medycznego. Studia wyższe w zakresie fizyki technicznej ukończył w Politechnice Gdańskiej. Stopnie doktora i doktora habilitowanego uzyskał na Wydziale Biologii, Geografii i Oceanologii Uniwersytetu Gdańskiego. W 2002 roku uzyskał tytuł naukowy profesora. Jest członkiem Europejskiej Organizacji Biologii Molekularnej. Prof. Liberek jest wieloletnim mieszkańcem Sopotu. Ostatnio został laureatem nagrody naukowej Prezydenta Miasta Sopot. Na cykl popularnonaukowych spotkań z wybitnymi postaciami polskiej nauki zaprasza Rada Rektor&oacute;w Wojew&oacute;dztwa Pomorskiego, Centrum Informatyczne Tr&oacute;jmiejskiej Akademickiej Sieci Komputerowej oraz Hotel Rezydent (Plac Konstytucji 3 Maja 3). Dzięki uprzejmości: PAP - Nauka w Polsce</p>
