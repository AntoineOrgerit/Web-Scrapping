<p>Διδάσκει - μέσω της σωστής στάσης του σώματος - πώς μπορεί κανείς να αναγνωρίζει, αλλά και να αποβάλλει, συνήθειες που επηρεάζουν αρνητικά την υγεία του ανθρώπινου οργανισμού, κάθε μέρους και ταυτόχρονα του συνόλου του. Η τεχνική Αλεξάντερ επαναφέρει στο σώμα τους φυσικούς μηχανισμούς στάσης, κίνησης και ομαλής λειτουργίας, συμβάλλοντας αποφασιστικά σε καλύτερη ποιότητα ζωής. Ο κ. Γιώργος Μάτσκαρης «Η τεχνική Αλεξάντερ απευθύνεται σε ανθρώπους όλων των ηλικιών που επιθυμούν να βελτιώσουν την ποιότητα της ζωής τους, εναρμονίζοντας την σχέση αλληλεπίδρασης ανάμεσα στον νου, την ψυχή και το σώμα τους», τονίζει ο κ. Γιώργος Μάτσκαρης , ένας από τους συνολικά τέσσερις δασκάλους της τεχνικής σε ολόκληρη την Ελλάδα. «Διδάσκεται σε ατομικά μαθήματα που διαρκούν από 30 έως 60 λεπτά και προσαρμόζονται στις ανάγκες του κάθε μαθητή, καθώς και σε μικρά γκρουπ. Με ένα μέσο όρο 30 μαθημάτων, το σώμα μαθαίνει να εφαρμόζει τις καινούριες πληροφορίες σε όλες τις δραστηριότητες της καθημερινότητας, σωματικές και πνευματικές, βελτιώνοντας διαρκώς όλες του τις λειτουργίες. Η διδασκαλία της Τεχνικής γίνεται, πρέπει να γίνεται, μόνον από πτυχιούχους δασκάλους, που έχουν ολοκληρώσει τριετή σπουδή τουλάχιστον 1.600 ωρών από αναγνωρισμένο κέντρο της Τεχνικής». Σύμφωνα με τον κ. Μάτσκαρη, η μέθοδος απευθύνεται πιο συγκεκριμένα σε όσους : - πάσχουν από τραυματισμούς και παθήσεις του μυοσκελετικού συστήματος, όπως τενοντίτιδες, επικονδυλίτιδες, σύνδρομο παγίδευσης νεύρων, σύνδρομο καρπιαίου σωλήνα, σύνδρομο θωρακικής εξόδου, - υποφέρουν από παθήσεις της σπονδυλικής στήλης όπως αυχενικό σύνδρομο, οσφυαλγία, ισχιαλγία, κήλες μεσοσπονδύλιων δίσκων, σκολίωση κ.α., - πάσχουν από νευρολογικές ασθένειες όπως πάρκινσον, σκλήρυνση κατά πλάκας, εγκεφαλική παράλυση, - θέλουν να ανακουφιστούν από χρόνιους πόνους και να ενισχύσουν την ικανότητα αυτοΐασης του οργανισμού τους, - αντιμετωπίζουν δυσχέρειες που οφείλονται σε επιβαρυμένη στάση, περιορισμένη αναπνοή και στρες, όπως αϋπνίες, ημικρανίες, ρευματικές παθήσεις, άσθμα, αδυναμία συγκέντρωσης και αίσθημα κόπωσης και βάρους. Επίσης αφορά χορευτές, μουσικούς, ηθοποιούς και αθλητές που επιθυμούν να προάγουν την κιναισθητική τους αντίληψη, και να βελτιώσουν μεταξύ άλλων τον συντονισμό, τον έλεγχο και την ακρίβεια των κινήσεων τους. Η τεχνική συνιστάται και σε εκείνους που θέλουν να προλάβουν και να αντιμετωπίσουν τραυματισμούς και παθήσεις που συνδέονται με την απαιτητική φύση του επαγγέλματός τους, καθώς και να απαλλαγούν από τις αρνητικές συνέπειες του στρες πριν την παράσταση ή τον αγώνα. Η διδασκαλία της κατάλληλης στάσης του σώματος βοηθά και όσους επιθυμούν να βελτιώσουν την φωνή και τον λόγο τους, όπως τραγουδιστές, ομιλητές, εκπαιδευτικούς. Πώς εφαρμόζεται η τεχνική Στο ατομικό μάθημα, ο δάσκαλος καθοδηγεί με τα χέρια του αλλά και λεκτικά τον μαθητή σε απλές δραστηριότητες (κάθισμα, περπάτημα) ή, και πιo σύνθετες_ ανάλογα με την περίσταση. Δίνει έμφαση στη σχέση λαιμού, κεφαλιού και πλάτης, υποστηρίζοντας τη φυσική οργάνωση του σώματος. Κατ' αυτό τον τρόπο επισημαίνονται χρόνιες συνήθειες που το καταπονούν και περιορίζουν την δυνατότητα κίνησης, συντονισμού και έκφρασης. Ο οργανισμός μαθαίνει να αποβάλλει τις συνήθειες αυτές, ενώ παράλληλα ανακτά την χαμένη του φυσική στάση και δύναμη.Ένα μέρος του μαθήματος διδάσκεται με το σώμα ξαπλωμένο, όπου του παρέχεται πλήρης στήριξη και εξειδικευμένη κιναισθητική καθοδήγηση, χαλαρώνοντας και ανακουφίζοντας το από περιττές εντάσεις αλλά και οτιδήποτε το επιβαρύνει στην όρθια στάση. Ο Frederick Matthias Alexander Ο άνθρωπος, το όνομα του οποίου φέρει η τεχνική, γεννήθηκε στην Τασμανία το 1869. Είχε ξεκινήσει λαμπρή καριέρα στο σανίδι, στο σεξπιρικό θέατρο, μέχρι που αναπνευστικά προβλήματα, και μία ανεξήγητη - αυξανόμενη - βραχνάδα στη φωνή, άρχισαν να δημιουργούν προβλήματα στην καριέρα του. Οι γιατροί αδυνατούσαν να διαγνώσουν τα αίτια, οι θεραπείες γνώριζαν αποτυχία, η μία μετά την άλλη. Η αγάπη του για το θέατρο έγινε κίνητρο για να βρει ο ίδιος λύση στο πρόβλημα του. Μέσα από μακρόχρονη αυτοπαρατήρηση και πειραματισμό, και αφού διαπίστωσε ότι η αναπνοή και κατ' επέκταση η φωνή συνδέονται με τον τρόπο που λειτουργεί όλος ο οργανισμός ως σύνολο, ανακάλυψε βασικές αρχές λειτουργίας του σώματος, οι οποίες όχι μόνον του εξασφάλισαν την αποκατάσταση της λειτουργίας της φωνής του, αλλά και προήγαγαν τη σωματική, πνευματική και ψυχική του υγεία. Υγεία + fitness περισσότερες ειδήσεις email εκτύπωση μικρό μέγεθος μεγάλο μέγεθος Διαφήμιση ΟΤΕ TV Προτάσεις εβδομάδας! ΔΙΑΒΑΣΤΕ ΕΠΙΣΗΣ σχόλια (3) Τίτλος σχολίου * Γράψτε το σχόλιό σας * (έως 2000 χαρακτήρες) απομένουν 2000 χαρακτήρες E-mail * Όνομα που θα εμφανιστεί το σχόλιό σας Τα πεδία που είναι σημειωμένα με * είναι υποχρεωτικά Γράψτε το κείμενο όπως το διαβάζετε παρακάτω: Αν το κείμενο δεν είναι ευδιάκριτο, πατήστε εδώ να δημιουργηθεί νέο κείμενο. Αποστολή μηνύματος Καθαρισμός Τα μηνύματα που δημοσιεύονται στο χώρο αυτό εκφράζουν τις απόψεις των αποστολέων τους. Το ΒΗΜΑ δεν υιοθετεί καθ’ οιονδήποτε τρόπο τις απόψεις αυτές. Ο καθένας έχει δικαίωμα να εκφράζει την γνώμη του, όποια και να είναι αυτή. Δεν δημοσιεύονται συκοφαντικά ή υβριστικά σχόλια. Τέτοια μηνύματα θα διαγράφονται όποτε εντοπίζονται. μεγαλο ερωτηματικο... | 30/12/2011, 18:25 Απορω με τους προλαλησαντες,αυστηρους κριτες...Εχουν γνωση του θεματος αραγε?Εχουν υπ'οψιν τους τη μεθοδο η απλα κρινουν επι παντος επιστητου?Ειμαι απολυτα βεβαιος οτι αγνοουν τα στοιχειωδη περι κινησιολογιας...Διδασκω τη μεθοδο pilates,η οποια εχει συναφεια με την εν λογω μεθοδο και πολλοι αθλουμενοι μου εχουν αναβαθμισει την ποιοτητα ζωης τους...Αιδως αργειοι,απαιδευτοι νεοελληνες... χρονια πολλα και ποιοτικα... απάντηση 0 0 μεθοδος αρπαχτης | 29/12/2011, 08:11 λυπαμαι για το ΒΗΜΑ αντε γεια απάντηση 1 0 μπούρδες και μπουρμπούτσαλα... | 23/12/2011, 09:09 Καλά δεν λυπόσαστε τους αφελείς αναγνώστες που θα παρασυρθούν από τέτοιου είδους κομπογιαννίτικες ψευτοθεραπείες και πληρωμένα ψευτο-κείμενα σάν το παραπάνω ? Απευθύνομαι τώρα σε όσους υποφέρουν από τις στο κείμενο αναφερθείσες παθήσεις = δεν πάτε καλλίτερα να δείτε κανένα ρευματολόγο αντί να πιστεύετε οτι η βελτίωση της κατάστασής σας μπορει να έλθει από πληρωμένα δημοσιεύματα καί αμφίβολες ΄΄τεχνικές΄΄? Ως εδώ η εξαπάτηση του αφελούς πολίτη. Ως εδώ η με κάθε θεμιτό κι αθέμιτο τρόπο αισχροκέρδια των επιτήδειων. Ασε, που οι κομπογιαννίτες μπορεί να σας προκαλέσουν ανεπανόρθωτες βλάβες...</p>
