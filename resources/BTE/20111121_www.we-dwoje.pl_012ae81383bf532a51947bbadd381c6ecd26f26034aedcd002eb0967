<p>Książka Jezioro łabędzie i kolejne tomy z serii Bajki Baletowe udowadniają, że balet to wspaniała przygoda dla dzieci i dorosłych, że warto zgłębić jego tajniki i nie jest to wcale trudne. Dzięki lekturze poszczeg&oacute;lnych książek z serii, zar&oacute;wno dziecko, jak i rodzic zupełnie niepostrzeżenie dowiadują się wielu ciekawych fakt&oacute;w dotyczących tej wyjątkowej sztuki, jej tajnik&oacute;w i sekret&oacute;w, a jednocześnie otrzymują w każdym tomie wspaniałą i pięknie ilustrowaną baśń do wsp&oacute;lnej lektury. Seria książek dla dzieci Bajki Baletowe łączy dwie idee. Pierwszą, podstawową jest przybliżenie dzieciom, a także ich rodzicom, pięknego świata sztuki baletowej. Większość klasycznych balet&oacute;w opiera się na znanych baśniach lub opowieściach fantastycznych, kt&oacute;re śmiało można zaprezentować najmłodszym czytelnikom w formie bajki. Tom rozpoczynający serię opowiada niemiecką baśń, kt&oacute;ra stała się kanwą dla stworzenia baletu Jezioro łabędzie . Choć to &bdquo;balet balet&oacute;w&rdquo; i niemal każdy z nas kojarzy go z ubranymi na biało tancerkami, a nawet potrafi zanucić &bdquo;taniec małych łabędziątek&rdquo;, to już o wiele mniej os&oacute;b wie, o czym tak naprawdę opowiada dzieło Piotra Czajkowskiego. Bajce o księciu Zygfrydzie zakochanym w księżniczce Odetcie zaklętej w łabędzia spisanej przez Tadeusza Rybickiego towarzyszą lekkie i nastrojowe ilustracje autorstwa Klaudii Polak-Szewczyk. To kolejny walor tej publikacji &ndash; książki nie atakują krzykliwymi okładkami. Narracja rysunk&oacute;w podąża za opowieścią i muzyką, swobodna kreska pozostawia miejsce dla dziecięcej wyobraźni. Seria stawia sobie bowiem i cel drugi &ndash; pielęgnować i kształtować wrażliwość dzieci, o kt&oacute;rej zapominamy często ulegając modzie na wszystko, co hałaśliwe i jaskrawe. Bajce towarzyszy część merytoryczna pi&oacute;ra Katarzyny Gardziny, w kt&oacute;rej w przystępny dla dzieci spos&oacute;b opowiedziano nie tylko, jak powstało Jezioro łabędzie i kim byli jego tw&oacute;rcy &ndash; Piotr Czajkowski i Marius Pepita, ale także jak oglądać balet. Kilka prostych wskaz&oacute;wek &ndash; jak śledzić akcję, jak przygotować dziecko do wizyty w teatrze i na co zwr&oacute;cić uwagę oglądając spektakl &ndash; mogą bardzo pom&oacute;c początkującym, małym widzom. Dzięki nim świat baletu wydaje się nagle zrozumiały i już zupełnie nie tajemniczy. Wiedzę czytelnik&oacute;w uzupełnia słowniczek pojęć z zakresu tańca, baletu i muzyki klasycznej oraz tablice prezentujące podstawowe pozycje baletowe wraz z opisami. Stąd już krok do fascynacji małego czytelnika tańcem klasycznym i pierwszych samodzielnych pr&oacute;b przed domowym lustrem&hellip; W kolejnych tomach dzieci znajdą zachętę do tańca, taniec może być przecież znakomitym zamiennikiem sportu w życiu dzieci i dorosłych, kształtować nie tylko elegancję i płynność ruch&oacute;w, ale także trenować ciało i dzięki temu pomagać w utrzymaniu dobrej kondycji. Drugą książką z serii jest popularna baśń Dziadek do orzech&oacute;w (ukaże się jeszcze w tym roku 2011), na kt&oacute;rej osnuto drugi chyba co do popularności balet klasyczny, żelazną pozycję repertuarową wszystkich teatr&oacute;w baletowych w okresie Bożego Narodzenia. Akcja opowieści rozgrywa się właśnie w noc wigilijną, a gł&oacute;wnym bohaterem jest zaczarowany prezent, kt&oacute;ry mała Klara odkrywa pod choinką. Podobnie jak w pierwszym tomie czytelnicy znajdą tu esej o powstaniu Dziadka do orzech&oacute;w i trochę wspomnień jak w tamtych odległych czasach wychowywano dzieci, biografie tw&oacute;rc&oacute;w, słowniczek oraz tablice, na kt&oacute;rych tym razem zaprezentowano ubiory tancerzy baletowych. [Studio Blok] Patron serii: Teatr Wielki Opera Narodowa Polski Balet Narodowy Patroni medialni: Bluszczyk, Radio PIN, Kulturaonline.pl, We-dwoje.pl, Mini-kultura.pl Jezioro łabędzie , I tom z serii książek dla dzieci Bajki Baletowe Dziadek do orzech&oacute;w , II tom z serii książek dla dzieci Bajki Baletowe Tekst: Katarzyna K. Gardzina, Tadeusz Rybicki Ilustracje: Klaudia Polak-Szewczyk Rok wydania: 2011 Wydawnictwo Studio Blok</p>
