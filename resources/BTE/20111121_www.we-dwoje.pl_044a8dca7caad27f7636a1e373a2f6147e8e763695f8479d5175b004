<p>Kobieta w dmuchanej wannie na oczach przechodni&oacute;w przez osiem godzin rodzi dziecko. Nowa interpretacji sztuki&hellip; Marni Kotak to artystka performerka, kt&oacute;ra lubi się otwierać na ludzi. Dosłownie oznacza to tworzenie &ldquo;dzieł sztuki&rdquo; dotykających najbardziej intymnych aspekt&oacute;w życia - od jej pierwszego seksu po pogrzeb ojca &ndash; wszystko da się przecież odtworzyć, zainscenizować, pokazać&hellip; Tylko po co? Baby X Takie pytanie nasuwa się na pewno w związku z najnowszym projektem Kotak: &ldquo;Baby X&rdquo;. Jakby nie było dość, że przez całą ciążę Marni organizowała r&oacute;żnego rodzaju &ldquo;show&rdquo; zgłębiając temat oczekiwania na dziecko do wnętrzności, to sam finisz postanowiła upublicznić w wersji na żywo. W jednej z nowojorskich galerii artystka przygotowała pok&oacute;j, w kt&oacute;rym znalazło się ł&oacute;żko po babci, dmuchana wanna, osobiste fotki i wydruki z USG, a potem przez osiem godzin, jęcząc i stękając, na oczach setek przechodni&oacute;w, kt&oacute;rzy przyszli popatrzeć, wypychała z siebie 4,5 kilowego potomka. Dziennikarka telewizji ABC News, kt&oacute;ra była na miejscu przyznaje, że spektakl był wzruszający i bardzo emocjonalny, ale niepozbawiony elementu zgorszenia. Bo por&oacute;d nie jest aktem pięknym estetycznie i większość z nas ma pewne opory przed pokazaniem się mężowi w takiej spoconej, krwawej sytuacji, nie m&oacute;wiąc o zupełnie obcych ludziach. Teoretycznie obie strony widowiska mają więc prawo czuć się niezręcznie&hellip; Sztuka wyższa Ale tymczasem Marni się produkuje ginekologicznie i jest z siebie dumna, a ludzie przychodzą &ndash; oglądać, kibicować, potrząsać głowami z niedowierzaniem. Artystka uważa, że to jest właśnie sztuka przez duże &ldquo;S&rdquo;, bo nic piękniejszego niż tworzenie nowego życia na świecie nie ma. Z tym trudno się nie zgodzić, ale czy taki fizjologiczny akt faktycznie można wrzucić do szuflady z Picassem, Matejką czy choćby Kozyrą? Według tej logiki pornografia jako obraz wsp&oacute;łżycia mogłaby być pretendentem do nowego fakultetu na Sorbonie&hellip; Anonimowi ludzie pytani przez ABC News o zdanie byli zwykle dość ostrożni w osądach &ndash; por&oacute;d postrzegali jako akt intymny, prywatny i nie bardzo pasujący do miejsc publicznych. I chwała Bogu! Gdzie rodzić? Marni porusza r&oacute;wnież inny temat w swoim &ldquo;performance&rdquo; &ndash; jej zdaniem porody przedstawiane w mediach jako medyczne pogotowie źle oddziałują na naszą mentalność. Rodząc w galerii a nie w szpitalu, z asystentką, a nie lekarzem, Kotak udowadnia, że to rzecz ludzka i nie musi być wcale tak bardzo sterylna i naukowa. Kłopot z tym komunikatem jest taki, że nawet w krajach rozwiniętych porody domowe wciąż jeszcze kończą się śmiercią matki lub dziecka, lub przynajmniej poważnymi powikłaniami zdrowotnymi. Zawsze bowiem coś może p&oacute;jść nie tak i sekundy do udzielenia specjalistycznej pomocy mogą decydować o życiu. Fakt więc, że jedna artystka z powodzeniem urodziła dziecko w plastykowej wannie w galerii nie powinien chyba przemawiać za domowymi porodami? A jak Wam się jawi rzeczywistość szpitalnych porod&oacute;w? Sonda - Moim zdaniem poród&#8230; Powinien odbywać się zawsze w szpitalu w gronie bliskich Może być w domu, jeśli tak woli kobieta, ale tylko gdy nie ma przeciwskazań Zawsze jest przyjemniejszy i zdrowszy w domu Nie mam problemu z porodami nawet w galerii!</p>
