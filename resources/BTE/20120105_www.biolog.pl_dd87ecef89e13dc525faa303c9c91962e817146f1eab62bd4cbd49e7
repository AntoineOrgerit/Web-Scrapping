<p>Dzięki dobrej diecie mózg się nie kurczy 2012-01-04 11:39:30 Medycyna Witaminy i kwasy tłuszczowe omega 3 wydają się zapobiegać zanikowi m&oacute;zgu związanemu z chorobą Alzheimera - informuje pismo "Neurology". W badaniach przeprowadzonych przez zesp&oacute;ł Gene'a Bowmana z Oregon Health &amp; Science University w Portland uczestniczyły 104 osoby, kt&oacute;rych średni wiek wynosił 87 lat. Poziom substancji odżywczych w ich organizmie wyznaczany był na podstawie badań krwi, a pamięć i sprawność myślenia badano za pomocą test&oacute;w. Wykonane u 42 os&oacute;b badania techniką rezonansu magnetycznego (MRI) pozwoliły ocenić objętość m&oacute;zgu. Kwasy omega 3 i witamina D zawarte są przede wszystkim w rybach, zaś witamina C, E i witaminy z grupy B - w warzywach i owocach. Niedob&oacute;r witaminy D stwierdzono u 25 proc. badanych, zaś witaminy B12 - u 7 proc. Osoby, kt&oacute;rych dieta obfitowała w kwasy tłuszczowe omega 3 oraz witaminy B, C, D i E nie tylko miały większe m&oacute;zgi, ale i lepiej wpadały w testach pamięci i sprawności umysłowej w por&oacute;wnaniu z pacjentami na diecie ubogiej w witaminy i kwasy omega 3. Z kolei dieta bogata w izomery trans (kt&oacute;rych duże ilości zawierają na przykład margaryna, tłuszcz piekarniczy i pieczywo cukiernicze, dania fast food, mrożonki) miała przeciwny efekt - m&oacute;zg się kurczył, a wyniki test&oacute;w pamięci i sprawności umysłowej wypadały gorzej niż w przypadku spożywania małych ilości izomer&oacute;w trans. To pierwsze badania tego rodzaju połączone z analizą krwi pod kątem zawartości wielu składnik&oacute;w odżywczych (wcześniej sprawdzano tylko poziom jednego lub kilku z nich) - dlatego ich wyniki powinny jeszcze zostać potwierdzone przez inne prace. Badania oparte na ankietach nie odzwierciedlają stanu odżywienia organizmu tak dobrze jak analiza krwi. Zwłaszcza osoby starsze mogą mieć problemy z przypominaniem sobie, co ostatnio jadły - albo z wchłanianiem odżywczych substancji z przewodu pokarmowego. PAP - Nauka w Polsce</p>
