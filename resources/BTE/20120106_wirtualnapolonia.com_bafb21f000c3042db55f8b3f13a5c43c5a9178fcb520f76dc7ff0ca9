<p>&laquo; Islandzka lekcja dla całego świata &#8222;Staruch&#8221; usłyszał wyrok. Sam poddał się karze &raquo; Ryszard Cyba skazany na dożywocie Posted by Włodek Kuliński - Wirtualna Polonia w dniu 2011-12-20 63-letni Ryszard Cyba, który w październiku ub. roku w łódzkiej siedzibie PiS zastrzelił Marka Rosiaka i ranił nożem drugiego pracownika &#8211; Pawła Kowalskiego, został skazany na dożywocie. Takiej kary domagał się prokurator . Sąd zdecydował, że Cyba będzie mógł ubiegać się o przedterminowe, warunkowe zwolnienie z więzienia po 30 latach i pozbawił go na 10 lat praw publicznych. Zgodnie z wyrokiem sadu Cyba ma też wypłacić zadośćuczynienie rodzinie Marka Rosiaka i Pawłowi Kowalskiemu, łącznie 140 tys. zł. Wyrok jest nieprawomocny. Komentując na gorąco w TVN 24 orzeczenie sądu, szef klubu PiS Mariusz Błaszczak powiedział: &#8222;Mieliśmy do czynienia z zaplanowaną zbrodnią. Oczekiwaliśmy najwyższego z możliwych wyroków&#8221;. &#8211; Do morderstwa doszło rok temu, sprawa była oczywista, zabójca przyznawał się do czynu &#8211; stwierdził polityk, dodając, że postępowanie nie było wcale &#8222;takie szybkie&#8221;. &#8211; Mieliśmy do czynienia ze wścieklizną polityczną, efektem jej było to morderstwo. Skutki tego mogą być tragiczne &#8211; powiedział Błaszczak. Z kolei były minister sprawiedliwości Krzysztof Kwiatkowski (PO) uważa, że &#8222;wyroku dożywotniego pozbawienia wolności można było się spodziewać z uwagi na okoliczności i motywy, którymi kierował się sprawca&#8221;. &#8211; Motywy zasługujące na potępienie &#8211; dodał, zaznaczając, że &#8222;Ryszard Cyba nigdy nie wyraził skruchy&#8221;. Kwiatkowski zwrócił uwagę, że &#8222;opinia publiczna i wszelkie środowiska jednoznacznie potępiły tę zbrodnię&#8221;. Proces toczył się przed łódzkim sądem okręgowym. Cyba przyznał się do winy i złożył obszerne wyjaśnienia. Sąd zgodził się na ujawnienie jego danych osobowych i wizerunku, a także utrwalenie przez media przebiegu rozprawy do czasu odczytania aktu oskarżenia. Później jednak proces utajnił na wniosek pełnomocników żony i syna Marka Rosiaka oraz Pawła Kowalskiego, którzy występują jako oskarżyciele posiłkowi. Motywowali to ważnym interesem prywatnym pokrzywdzonych, obawą o naruszenie ich prywatności oraz dobrego imienia zmarłego. Zabójstwo członka PiS Do zbrodni doszło 19 października ubiegłego roku. Jak ustalono, Ryszard Cyba wtargnął z bronią w ręku do łódzkiej siedziby PiS. Zastrzelił działacza partii i asystenta europosła Janusza Wojciechowskiego &#8211; Marka Rosiaka oraz ranił nożem Pawła Kowalskiego, asystenta posła Jarosława Jagiełły. Napastnika obezwładnił strażnik miejski. Według świadków tragedii Ryszard Cyba krzyczał, że chciał zabić Jarosława Kaczyńskiego i &#8222;powystrzelać pisowców&#8221;. Łódzka prokuratura oskarżyła Ryszarda Cybę o zabójstwo Rosiaka i usiłowanie zabójstwa Kowalskiego. Według prokuratury motywem zbrodni była przynależność polityczna obu ofiar. Odpowiada on także za nielegalne posiadanie broni &#8211; pistoletu Walther oraz 57 sztuk amunicji. Mężczyzna w śledztwie przyznał się do zarzucanych czynów, ale odmówił składania wyjaśnień. Biegli psychiatrzy uznali, że w czasie popełnienia przestępstwa był poczytalny. Ustalono, że w chwili zabójstwa Cyba był trzeźwy i nie znajdował się pod wpływem środków odurzających. Biegli psychiatrzy po obserwacji uznali, że w czasie popełnienia przestępstwa był on poczytalny. Według prokuratury dowody wykluczają, że współdziałał z innymi osobami. Po zabójstwie znaleziono przy nim ręcznie napisane przez niego &#8222;oświadczenie&#8221; z nazwiskami polityków. Śledczy nie ujawnili nazwisk ani treści &#8222;oświadczenia&#8221;, ale przyznali, że wymienieni byli w nim &#8222;trzej czołowi działacze PiS&#8221;, a z jego treści wynika, że Cyba nosił się z zamiarem &#8222;pozbawienia ich życia&#8221;. Chodziło o Jarosława Kaczyńskiego oraz europosłów, wówczas PiS: Jacka Kurskiego i Zbigniewa Ziobrę. Po zbrodni ochronę BOR zaproponowano w sumie kilkunastu politykom różnych opcji. Cyba to były taksówkarz; mieszkał w Częstochowie, ale przez lata pracował w Kanadzie. Ma podwójne obywatelstwo: polskie i kanadyjskie. Ustalono, że w lipcu ub.r. wymeldował się z częstochowskiego mieszkania i od tego czasu bywał w różnych miejscowościach. W styczniu prezes PiS Jarosław Kaczyński mówił, że Cyba przez rok był członkiem Platformy Obywatelskiej. Szefowa częstochowskiej PO Halina Rozpondek potwierdziła wówczas, że był on członkiem PO od kwietnia 2004 roku, a w styczniu 2006 został wykreślony z listy członków partii z powodu braku jakiejkolwiek aktywności. PAP Dodaj do ulubionych: Lubię Jeden bloger lubi ten . Ten wpis został dodany w 2011-12-20 @ 14:26 i znajduje się w kategorii Wiadomości . Możesz śledzić odpowiedzi do tego wpisu poprzez RSS 2.0 kanał. Możesz przeskoczyć na koniec i zostawić odpowiedź. Pingi w tej chwili nie są dozwolone. Odpowiedzi: 3 to &#8220;Ryszard Cyba skazany na dożywocie&#8221; pascalalter powiedział/a 2011-12-20 @ 14:40 Cytuję;Sąd zdecydował, że Cyba będzie mógł ubiegać się o przedterminowe, warunkowe zwolnienie z więzienia po 30 latach i pozbawił go na 10 lat praw publicznych. .. O wyrokach podobno się nie dyskutuje. Jednak biorąc pod uwagę wiek oskarżonego (63) i oczywiste zaburzenia psychiczne - kto wie, czy nie ciężką chorobę paranoidalną &#8211; to naprawdę drastyczne rozstrzygnięcie. Na szczęście nieprawomocne. .. Delikwent powinien być zbadany przez niezależnych psychiatrów. Poddany leczeniu, a nie drastycznemu odwetowi. Lubomir powiedział/a 2011-12-20 @ 14:53 Przecież ten Cyba mówił to samo co wygaduje przed niemiecko-PO -wskimi kamerami Palikot. Jak to jest zatem, jednego bada psychiatra, a drugiego nie?. Tego, co obiecywał wypatroszyć mających odmienne zdanie, nie należy badać psychiatrycznie?. Może pokątnie robi to, o czym mówi do kamer?. @ + @ = @@ powiedział/a 2011-12-20 @ 15:25 Boję się, że w &#8222;nagrodę&#8221; Platforma Obywatelska zmieni jemu imię i nazwisko oraz &#8222;życiorys&#8221; w taki sposób, ażeby móc w następnych wyborach parlamentarnych wystawić GO na listach startujących kandydatów. Ryszard Cyba był Platformie bardzo potrzebny, bo załatwił tę śliską sprawę z opozycją dokładnie tak jak wcześniej zapowiadali to: Donald Tusk (wyginiecie jak dinozaury!), Radek Sikorski (wypatroszyć) i Janusz Palikot (powystrzelać jak &#8222;kaczki&#8221;). Jeśli zaś PO go nie wystawi, to ten &#8222;błąd&#8221; naprawi &#8222;RUCH(awka) Palikota&#8221; wciągając go na członka kandydata do europarlamentu. Nawijki Palikotowszczyzny oraz czołowych aktywistów PO są niemal takie same jak skutecznie zrealizowane groźby Ryszarda Cyby.</p>
