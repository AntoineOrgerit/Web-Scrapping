<p>Leki na ADHD nie zwiększają ryzyka zawału 2011-12-15 11:34:58 Medycyna Środki, stosowane w celu poprawienia koncentracji u dorosłych z ADHD, nie przyczyniają się do wzrostu ryzyka epizod&oacute;w sercowo-naczyniowych - poinformowali naukowcy na łamach "Journal of American Medical Association" (JAMA). Osoby, u kt&oacute;rych zdiagnozowano zesp&oacute;ł nadpobudliwości psychoruchowej z deficytem uwagi, mogą kontrolować swoje objawy za pomocą terapii behawioralnej oraz środk&oacute;w stymulujących ośrodkowy układ nerwowy. Kilka wcześniejszych raport&oacute;w sugerowało, że leki stosowane przy ADHD mogą podwyższać ciśnienie tętnicze oraz zwiększać ryzyko zawału, udaru m&oacute;zgu lub nagłej śmierci sercowej. By to sprawdzić naukowcy z kalifornijskiego konsorcjum Kaiser Permanente przeanalizowali dane dotyczące ponad 440 tys. os&oacute;b w wieku od 25 do 64 lat, z kt&oacute;rych ponad 150 tys. przyjmowało leki na ADHD (najczęściej zawierające metylofenidat lub sole amfetaminy). Nie znaleźli jednak dowod&oacute;w na to, że leki te podnoszą ryzyko epizod&oacute;w sercowo-naczyniowych. Wśr&oacute;d os&oacute;b przyjmujących leki nie zaobserwowano r&oacute;wnież r&oacute;żnicy pod względem zagrożeń związanych z problemami układu krążenia w okresie stosowania preparat&oacute;w oraz rok po ich odstawieniu. Wyniki te potwierdzają wnioski z wcześniejszych badań, kt&oacute;re nie wykazały podwyższonego ryzyka chor&oacute;b serca wśr&oacute;d nastolatk&oacute;w stosujących leki na ADHD. PAP - Nauka w Polsce</p>
