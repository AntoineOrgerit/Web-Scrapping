<p>Mam znajomą, kt&oacute;ra uwielbia Sylwestra i Nowy Rok. Dlaczego? Bo dla niej to synonim czegoś nowego, lepszego i ekscytującego. Kiedy wybija dwunasta rzeczona znajoma stawia kropkę po kolejnym rozdziale swojego życia i rozpoczyna pisać nową powieść. Wiele z nas, mniej lub bardziej świadomie, postępuje podobnie. Bo czy pękające w szwach listy noworocznych postanowień to nie takie zbiorniki nadziei? Na atrakcyjniejsze ciało, większą wydajność w pracy i życiu rodzinnym, a przede wszystkim &ndash; lepsze wersje nas samych. Sęk tym, że mało kt&oacute;ra z nas pomiędzy przejściem na dietę i rozpoczęciu nauki języka hiszpańskiego, jest w stanie wcisnąć - &bdquo;Być lepszą kochanką!&rdquo;. Pewnie wielu z was nawet przez myśl nie przeszło, by coś takiego sobie postanowić. A niby dlaczego? Skoro stale staramy się udoskonalać swoje ciała, rozwijać się intelektualne i emocjonalnie, dlaczego zapominamy o tak ważnej sferze życia jaką jest seks? Zr&oacute;bcie w myślach seksualny rachunek sumienia za poprzedni rok. Jaki on był? Ekscytujący i pełen nowych wrażeń, ustabilizowany i bez poryw&oacute;w namiętności, a może wręcz... nudny? A teraz pomyślcie sobie, ile razy przez nieudany czy niesatysfakcjonujący seks lub (o zgrozo!) jego brak, miałyście gorszy nastr&oacute;j? A może wręcz przeciwnie &ndash; mijający rok to dla was pasmo seksualnych sukces&oacute;w liczone w ilości kochank&oacute;w lub... orgazm&oacute;w? Kiedy już macie w głowie listę waszych seksualnych grzeszk&oacute;w i dobrych uczynk&oacute;w (i proszę nie korzystać z formułki &bdquo;Więcej grzech&oacute;w nie pamiętam&rdquo;), zr&oacute;bcie szybki bilans. Czy poprzedni rok zamykacie na plusie czy dopadł was kryzys? Jeśli dobrze pokierowałyście waszym życiem seksualnym &ndash; brawo! Jednak nie spoczywajcie na laurach! To sfera, kt&oacute;ra nie lubi rutyny! Dla tych pań, kt&oacute;re rok zakończyły z nieco gorszym wynikiem, kilka rad, jak temu zaradzić: 1. Pomyśl co było, źle i przeanalizuj, dlaczego tak było. Nieodpowiedni partner, twoje zahamowania seksualne, brak czasu na seks, odpowiedniej atmosfery, ochoty czy może rutyna? Przyczyn może być wiele. Zastan&oacute;w się, czego właściwie potrzebujesz, żeby cieszyć się seksem. Może wystarczy romantyczny nastr&oacute;j w sypialni? Wygospodarowanie godziny w tygodniu tylko we dwoje, kiedy będziecie oddawać się wszelakim pieszczotom? Więcej skupienia partnera na tobie podczas pieszczot? Przypomnij sobie &bdquo;seks życia&rdquo;. Kiedy to było? Z kim? W jakim miejscu i w jakiej atmosferze? P&oacute;jdź tym tropem. Na pewno dojdziesz tam, dokąd zmierzasz. 2. Postan&oacute;w sobie: &bdquo;Będę lepszą kochanką!&rdquo;. Dla siebie i swojego partnera. Pewnie teraz myślisz sobie: &bdquo;Łatwo powiedzieć...&rdquo;. Wykonanie też nie jest proste. Jak się do tego zabrać? Warto rozpocząć od szczerej rozmowy o seksie z partnerem. Jeśli łączy was silna relacja, oparta na zaufaniu, możecie powiedzieć sobie wszystko. Dowiedz się, jakie on ma fantazje, czego chciałby spr&oacute;bować. Sama odwdzięcz się tym samym. Co daje taka rozmowa? Nawet jeśli sama w sobie nie pchnie was w kierunku sypialni (lub kuchennego stołu), zapewni wam masę seksualnych inspiracji na nowy rok! 3. Otw&oacute;rz się na nowości. Oczywiście robienie czegokolwiek na siłę lub tylko po to, by zadowolić drugą stronę &ndash; odpada. W seksie chodzi o to, by i wilk był syty i owca cała. Nigdy nie oglądałaś z partnerem filmu erotycznego, brzydzi cię seks innych niż klasyczny, pozycja misjonarska jest najczęstszym daniem w waszym seksualnym menu? Właściwie dlaczego? Zastan&oacute;w się, dlaczego niekt&oacute;re aktywności budzą w tobie niechęć. Poszukaj odpowiedzi w sobie. Może po głębszym zastanowieniu dojdziesz do wniosku, że nie ma żadnych racjonalnych powod&oacute;w, a kieliszek dobrego wina plus czułość partnera przekona cię do przełamywania barier? Jeśli po spr&oacute;bowaniu uznasz, że to jednak nie dla ciebie &ndash; trudno, więcej tego nie powt&oacute;rzysz. Ale może okazać się, że właśnie wzbogaciłaś repertuar swoich życiowych uciech o orgazmicznie przyjemną pozycję (dosłownie lub w przenośni). 4. Doucz się! Poważnie! Człowiek przecież uczy się przez całe życie. R&oacute;wnież seksu! Nawet jeśli jesteś wulkanem w sypialni i myślisz, że opanowałaś już wszystkie sztuczki, szukaj nowych inspiracji! Książki, internet, sex-shopy &ndash; wybierz swoje źr&oacute;dło informacji. Porządnie się przygotuj i idź na sprawdzian do własnej sypialni. Na koniec poproś partnera o ocenę. A może zażyczy sobie poprawki? Czujesz się choć odrobinę przekonana, by wraz z nowym rokiem udoskonalić swoje umiejętności seksualne? Pamiętaj, że to ważna sfera życia, dla kt&oacute;rej powinno znaleźć się miejsce na twojej liście noworocznych postanowień. Dopisz do niej zatem: &bdquo;Być lepszą kochanką!&rdquo;. I zr&oacute;b to! Dla niego, lecz przede wszystkim - dla siebie. A nowy rok nie będzie dla was początkiem nowej ekscytującej powieści, kt&oacute;rą napiszecie własnymi ciałami...</p>
