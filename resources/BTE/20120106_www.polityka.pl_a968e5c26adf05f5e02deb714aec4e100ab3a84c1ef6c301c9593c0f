<p>Niezdrowe relacje lekarz - pacjent Medycyna dobrych manier Ponad połowa osób przewlekle chorych deklaruje, że nie przestrzega zaleceń lekarskich! Nie ufają medycynie czy raczej obcesowym lekarzom? Powiększ &#377;r&oacute;de&#322; niepos&#322;usze&#324;stwa chorych nale&#380;y szuka&#263; w gabinetach lekarskich, w kt&oacute;rych lekarze nie potrafili porozumie&#263; sie z pacjentami. Czytaj także Optymiści zdrowieją szybciej Aby leczyć, trzeba się tego nauczyć. A kto wie, jak chorować? Współczesna nauka daje pewną... Dla Anny Jarosz, dziennikarki i szefowej działu medycznego magazynu &bdquo;Zdrowie&rdquo;, rozmowy z lekarzami to codzienność. Gdy jednak podczas przypadkowego badania dowiedziała się, że sama zakażona jest wirusem zapalenia wątroby typu C i czeka ją ciężka kuracja, poczuła się kompletnie bezradna. &ndash; Lekarz wręczył mi kartkę z rozpoznaniem HCV i wyszedł bez słowa wyjaśnienia. Wiedziałam, co oznacza ten skr&oacute;t, ale zostałam sama z myślami, co dalej &ndash; opowiada Anna. W tej sytuacji dziennikarsko-medyczne doświadczenie nie zmniejsza lęku ani nie likwiduje zagubienia, z kt&oacute;rym każdy pacjent musi sobie poradzić. &ndash; Nie oczekiwałam, by rozkładano przede mną czerwone dywany. Ale pacjenci łakną rzeczowych informacji, tymczasem niewielu lekarzy potrafi i chce z nimi szczerze rozmawiać . Najbardziej dotkliwy okazał się brak rzetelnych informacji na temat skutk&oacute;w ubocznych, mogących wystąpić podczas kuracji silnymi lekami, zwłaszcza interferonem. &ndash; Usłyszałam od lekarki tylko tyle, że czeka mnie ciężki rok. Wręczyła mi kartkę z listą możliwych działań niepożądanych, na kt&oacute;re muszę być przygotowana: nudności, podwyższona temperatura, złe samopoczucie, wypadanie włos&oacute;w. Wszystko podane z wersji light , tymczasem życie okazało się hard : zamiast nudności &ndash; silne wymioty, łagodne sformułowanie o podwyższeniu temperatury należało zinterpretować jako gorączkę powyżej 40 stopni z dreszczami, głowę oszpeciły łyse placki. &ndash; Wpadłam w panikę, gdy pewnej nocy dostałam krwawej biegunki, bo nikt mnie nie uprzedził, że to też skutek działania interferonu. Nikt nie doradził, jak pielęgnować wysuszoną jak pergamin sk&oacute;rę. Nikt nie m&oacute;wił o depresji, ograniczając się do zdawkowych pytań: Jak się pani czuje? Nie śpię &ndash; odpowiadałam podczas wizyt kontrolnych. I co wtedy? Siadam do komputera. Aha &ndash; przytakiwał lekarz i chował wzrok w dokumentach. &ndash; Miałam wrażenie, że jest zawstydzony kontaktem z poważnie chorym człowiekiem. Kilka og&oacute;lnych pytań i dalej, następny czeka w kolejce. Choroba - ciąg upokorzeń Doświadczenie choroby, kt&oacute;rą trzeba zaakceptować, uczy innego spojrzenia na świat, ale dla pacjent&oacute;w to także ciąg upokorzeń, bo kontakty ze zbiurokratyzowaną i odhumanizowaną służbą zdrowia muszą być odtąd regularne. Konieczność rejestrowania się na badania, przesuwanie termin&oacute;w wizyt, oczekiwanie tygodniami na spotkanie z lekarzem. Podpisujesz kwitki, otrzymujesz leki na kolejny miesiąc i co noc zasypiasz z niepewnością, jak będziesz się po nich czuć. W tym męczącym rytmie wyczekiwania żyją miliony przewlekle chorych: z rakiem, chorobami reumatycznymi, cukrzycą, astmą, nadciśnieniem. Mariola Kosowicz, kierownik Zakładu Psychoonkologii w warszawskim Centrum Onkologii: &ndash; Aby pacjenci byli gotowi podjąć trudy leczenia, nie wystarczy wystarać się o najlepszą kurację. Trzeba ich jeszcze do niej przekonać, by wytrwali. Wielu nie wytrzymuje, tak dzielnie jak Anna, narzuconego reżimu: dwa razy dziennie tabletki do łykania, co siedem dni zastrzyk w udo &ndash; i tak przez 48 tygodni. Bez gwarancji, że wirus uda się usunąć z organizmu. Dni, kiedy nie musiała się kłuć, były jeszcze gorsze, bo dopiero wtedy podany lek objawiał pełnię swojego działania &ndash; nieludzkim zmęczeniem, wstrętem do jedzenia, drżeniem rąk i torsjami. Lekarzom, kt&oacute;rzy mają pretensję do chorych o brak cierpliwości i lekceważenie zaleceń, rzadko przychodzi do głowy, że źr&oacute;deł nieposłuszeństwa tak naprawdę należy szukać w ich własnym gabinecie, w kt&oacute;rym nie potrafili porozumieć się z pacjentem. &ndash; Gdybym wiedziała, co mnie czeka, lepiej przygotowałabym się na najgorsze &ndash; tłumaczy Anna, kt&oacute;ra mieszka sama. &ndash; Kładąc się do ł&oacute;żka, postawiłabym przy nim miskę, pamiętałabym o mokrym ręczniku.</p>
