<p>Podobne białka w ziemniakach i neuronach ssaków 2011-12-05 14:47:13 Medycyna Pewne białka w kom&oacute;rkach ziemniaka są identyczne z białkami obecnymi w neuronach m&oacute;zgu ssak&oacute;w, w tym człowieka &ndash; wykazali polscy naukowcy. Ich zdaniem, w przyszłości odkrycie to może pom&oacute;c w opracowaniu lek&oacute;w łagodzących skutki zawału serca i udaru m&oacute;zgu. Rodzi też nadzieję na stworzenie nowych kosmetyk&oacute;w odmładzających sk&oacute;rę. Białka, kt&oacute;rych dotyczy odkrycie, tworzą tzw. kanały jonowe. Ich rola polega na przepuszczaniu - w kontrolowany spos&oacute;b - dużych ilości konkretnych jon&oacute;w (np. potasu, sodu, wapnia lub chloru) przez błony otaczające kom&oacute;rki lub ich struktury wewnętrzne. Naukowcy z Instytutu Biologii Doświadczalnej im. M. Nenckiego Polskiej Akademii Nauk w Warszawie we wsp&oacute;łpracy z kolegami z Instytutu Biologii Molekularnej i Biotechnologii Uniwersytetu im. Adama Mickiewicza w Poznaniu badali kanały, wyspecjalizowane w transporcie jon&oacute;w potasu przez błony mitochondri&oacute;w, tj. organelli odpowiedzialnych za produkcję energii w kom&oacute;rkach. Na podstawie pomiar&oacute;w prąd&oacute;w, płynących przez kanały potasowe w mitochondriach ziemniaka, badacze doszli do wniosku, że pewne ich odmiany (a dokładnie kanały potasowe regulowane przez jony wapnia) są pod względem budowy i funkcji identyczne z kanałami potasowymi w mitochondriach neuron&oacute;w w m&oacute;zgach ssak&oacute;w. Co więcej, okazało się, że reagują na te same toksyny. "To zadziwiająca obserwacja. Białka odpowiedzialne za transport jon&oacute;w potasu wydają się być ewolucyjnie wręcz zakonserwowane w mitochondriach" &ndash; powiedziała wsp&oacute;łautorka pracy prof. Wiesława Jarmuszkiewicz z Instytutu Biologii Molekularnej i Biotechnologii w Poznaniu. Jak przypominają badacze, mitochondria mają długość kilku mikrometr&oacute;w (jeden mikrometr to jedna tysięczna milimetra &ndash; PAP), a ich liczba w kom&oacute;rce może wynosić od kilkuset do kilku tysięcy. Występują tylko w kom&oacute;rkach posiadających jądro kom&oacute;rkowe (tzw. eukariotycznych); nie ma ich w kom&oacute;rkach bakterii czy sinic, kt&oacute;re są pozbawione jądra. Mitochondria, określane mianem centr&oacute;w energetycznych kom&oacute;rek, odpowiadają za ważne funkcje życiowe, m.in. wytwarzają adenozynotrifosforan (ATP) - związek chemiczny będący gł&oacute;wnym nośnikiem energii chemicznej w kom&oacute;rkach. Jak fundamentalne znaczenie ma ten związek może świadczyć fakt, że każdego dnia człowiek przekształca ATP w masie por&oacute;wnywalnej z masą całego ciała, podkreślają naukowcy. "Problem z kanałami jonowymi w błonach mitochondrialnych polega na tym, że na zdrowy rozsądek w og&oacute;le nie powinno ich być - skomentował wsp&oacute;łautor badań prof. Adam Szewczyk z Instytutu Nenckiego. - Wsp&oacute;łczesne modele produkcji energii w kom&oacute;rkach wskazują, że kanały w błonach mitochondri&oacute;w obniżałyby efektywność tego procesu. Skoro jednak kanały są, ich obecność musiała dawać istotną przewagę ewolucyjną. Tak rodzi się pytanie: w kt&oacute;rym momencie w historii życia na Ziemi ta przewaga się ujawniła". Wcześniej prof. Szewczyk razem ze wsp&oacute;łpracownikami wykazał też obecność kanału potasowego regulowanego przez ATP w mitochondriach ameby. Zdaniem naukowc&oacute;w, badania nad kanałami jonowymi mitochondri&oacute;w mogą mieć istotne znaczenie medyczne. Kanały potasowe są bowiem obecne w mitochondriach kom&oacute;rek innych niż neurony &ndash; jak np. kom&oacute;rki mięśnia sercowego czy kom&oacute;rki sk&oacute;ry (np. keratynocyty). Jak wyjaśnił PAP prof. Szewczyk, aktywacja kanał&oacute;w potasowych w mitochondriach zmniejsza śmiertelność kom&oacute;rek w r&oacute;żnych sytuacjach stresowych, prawdopodobnie poprzez redukcję ilości tzw. wolnych rodnik&oacute;w (tj. reaktywnych form tlenu). Dlatego, leki, kt&oacute;re aktywowałyby kanały potasowe mogłyby znacząco ograniczać skutki udar&oacute;w m&oacute;zgu i zawał&oacute;w serca. Wprowadzenie nowego leku na rynek jest jednak procesem bardzo drogim i długotrwałym, zaznaczają naukowcy. Ich zdaniem, znacznie szybciej efekty tych badań znajdą zastosowanie w przemyśle kosmetycznym. Substancje oddziałujące na kanały mitochondrialne w kom&oacute;rkach mogłyby mieć działanie ochronne wobec sk&oacute;ry. "Substancje te muszą być dostateczne lipofilne, aby dotrzeć do wnętrza kom&oacute;rki i zadziałać na kanały jonowe mitochondri&oacute;w" &ndash; poinformował PAP prof. Szewczyk. Instytut Biologii Doświadczalnej PAN planuje rozpocząć długofalową wsp&oacute;łpracę z Laboratorium Kosmetycznym Dr Irena Eris. Obie instytucje złożyły wsp&oacute;lny projekt w ramach Inicjatywy INNOTECH, realizowanej przez Narodowe Centrum Badań i Rozwoju. "Jeśli wszystko p&oacute;jdzie po naszej myśli, już za kilka lat każdy będzie m&oacute;gł kupić nowy dermokosmetyk i na własnej sk&oacute;rze przekonać się o korzyściach płynących z badań podstawowych nad mitochondriami" &ndash; podsumował prof. Szewczyk. Dzięki uprzejmości: PAP - Nauka w Polsce , Joanna Morga</p>
