<p>Jak określić atrakcyjność kobiety lub mężczyzny na rynku randkowo-matrymonialnym? I choć nasze definicje atrakcyjności zapewne r&oacute;żnią się między sobą, to okazuje się, że poziom bycia pożądanym przez płeć przeciwną można sobie wyliczyć. Dosłownie. Powstał wz&oacute;r na atrakcyjność. Choć wyniki badań ekonomisty Pierre-Andre Chiaporri&rsquo;ego z Uniwersytetu Kolumbia obiły się szerokim echem w mediach, w gruncie rzeczy potwierdziły one jedynie to, co intuicyjnie wyczuwaliśmy od dawna. Ot&oacute;ż nasze miejsce w rankingu popularności wśr&oacute;d płci przeciwnej określa oczywiście atrakcyjność fizyczna oraz społeczno-ekonomiczna. Cechy charakteru odgrywają dużo mniejszą rolę przy doborze partnera, przynajmniej w początkowej fazie znajomości. Ameryka, prawda? Zdaniem Chiappori'ego i jego grupy badaczy to właśnie wygląd oraz status społeczno-materialny determinuje dob&oacute;r partnera życiowego. Okazuje się jednak, że niedoskonały wygląd może być jednak zrekompensowany wysokimi zarobkami w przypadku mężczyzn. Czyli jednak pieniądze są największym wabikiem na kobiety? Natomiast kobiety, nieatrakcyjny wygląd mogą podobno nadrobić... wyższym wykształceniem. Pierre-Andre Chiaporri powiedział na łamach New York Post: &bdquo;Wyniki naszych badań dowodzą, że wygląd nie jest najważniejszy, łatwo można przyćmić innymi rzeczami.&rdquo; Podobno kobiety, kt&oacute;re zapytano, czy poślubiłyby bogatego, lecz otyłego mężczyznę, odpowiadały kr&oacute;tko i rzeczowo: &bdquo;Oczywiście!&rdquo;. Na podstawie tych spostrzeżeń naukowcy ustalili, że na każdy 10-cio procentowy wzrost BMI należy podnieść swoje dochody o 3 %, w&oacute;wczas jest szansa na pozostanie w tej samej &bdquo;kategorii&rdquo; w randkowym rankingu. Jaki z tego wniosek? Panowie, możecie porzucić katowanie się Dukanem, a swoją energię zainwestować w poszukiwania lepiej płatnej pracy. Czytaj też: Jacy mężczyźni są atrakcyjni dla kobiet? Sprawa ma się nieco inaczej w przypadku kobiet. Ewentualne braki (a raczej nadmiary) sylwetki można łatwo nadrobić, zapisując się na studia. Wyniki badań ekipy Chiaporri&rsquo;ego świadczą o tym, że mężczyźni jako bardziej atrakcyjne postrzegają kobiety z wyższym wykształceniem i chętniej przymykają w&oacute;wczas oko na niedoskonałą sylwetkę potencjalnej partnerki. Czyli co? Idąc tym tropem można stwierdzić, że anorektyczki mogą całkowicie porzucić szkołę po podstaw&oacute;wce, a wciąż będą łakomymi kąskami? Panie o krągłych kształtach powinny chyba natomiast zostać wiecznymi studentkami, co pozwoli im &bdquo;złapać&rdquo; bogatych męż&oacute;w. To by się nawet zgrało. Ktoś przecież musi za to studiowanie płacić. Czytaj też: Jakie kobiety są atrakcyjne dla mężczyzn?</p>
