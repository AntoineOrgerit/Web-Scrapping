<p>Dna moczanowa - czym się objawia i jak się ją leczy? Podagra, artretyzm &ndash; to dość często używane nazwy zamienne zasłaniające tajemniczą dnę moczanową. Napad dny pojawia się nagle, co zwiastuje silny b&oacute;l w obrębie kt&oacute;regoś ze staw&oacute;w, zwłaszcza palucha stopy lub kostki, pojawiający się nie wiadomo skąd i wyrywający ze snu. Z czego to wynika? Dna moczanowa jest skutkiem nagromadzenia się kryształk&oacute;w moczan&oacute;w w stawie i innych tkankach organizmu. Stąd też kolejna nazwa choroby: skaza moczanowa. Na og&oacute;ł występuje nagle i w godzinach nocnych lub porannych. Częściej dotyczy mężczyzn po 40. roku życia, kobiet w okresie menopauzy i jest problemem w rodzinach obciążonych hyperurykemią (zwiększenie poziomu kwasu moczowego we krwi). Objawy napadu dny: - silny, a nawet ostry b&oacute;l, nie do zniesienia w okolicy palucha stopy (podagra) lub kostki, kolana, czasem nadgarstka i innych staw&oacute;w, - obrzęk i zaczerwienienie zajętego stawu, - ocieplenie zajętego stawu i uczucie &bdquo;gorenia&rdquo; w stawie, świadczące o zapaleniu, - utrudnienie wykonywania ruch&oacute;w w stawie, - złe samopoczucie, - czasem podwyższenie temperatury ciała lub gorączka z dreszczami. Chorobie zazwyczaj towarzyszą inne stany odbiegające od normy, jak otyłość, cukrzyca, hiperlipoproteinemia, nadciśnienie tętnicze, skłonność do miażdżycy naczyń krwionośnych i choroba wieńcowa. Co potwierdza dnę? Napad dny wymaga diagnozowania i leczenia. W celu rozpoznania konieczne jest potwierdzenie obecności kryształk&oacute;w moczan&oacute;w w stawie lub diagnoza w oparciu o kryteria: - minimum dwa napady b&oacute;lu stawu w kończynie o charakterze opisanym wyżej, - napad dny w stawie palucha, - obecność tzw. guzk&oacute;w dnawych w obrębie staw&oacute;w lub małżowin usznych, - pozytywny efekt leczenia lekiem z kolchicyną (Colchicum Dispert) w przeciągu dw&oacute;ch d&oacute;b. Dnę r&oacute;żnicuje się z: - infekcjami staw&oacute;w, - zmianami pourazowymi, - wylewami dostawowymi, - reumatyzmem, - zmianami zwyrodnieniowymi. Jakie badania wykonują lekarze? W celu potwierdzenia występowania kryształk&oacute;w moczanowych w stawach wykonuje się badanie płynu stawowego, uzyskanego poprzez jego nakłucie i aspirację płynu, kt&oacute;ry poddaje się specjalistycznym analizom. Bada się także guzki dnawe. Wykorzystywane są też techniki radiologiczne, np. zdjęcie Rtg stawu, w kt&oacute;rym zauważa się zwężenie &bdquo;szpary&rdquo; stawowej. Kolejnymi badaniami są badania krwi określające stężenie kwasu moczowego, kreatyniny, elektrolit&oacute;w, lipid&oacute;w i cukru, a także badanie og&oacute;lne moczu i dobowe wydalanie kwasu moczowego z uryną. Kontroli podlega też czynność nerek i układu krążenia (m.in. ciśnienie krwi, EKG). Leczenie dny moczanowej Odbywa się przy pełnej kontroli lekarskiej, na og&oacute;ł w szpitalu. Stosowane są m.in. kolchicyna, leki przeciwb&oacute;lowe. W fazie przewlekłej choroby wskazane jest przestrzeganie specjalnej diety, przyjmowanie ściśle określonych lek&oacute;w moczopędnych &ndash; przepisanych przez lekarza oraz allopurynolu (Allupol, Milurit, Zyloric, Apo-Allopurinol,) dopiero po 4 tygodniach po napadzie. Allopurynol zmniejsza wytwarzanie kwasu moczowego. W pewnych wyjątkach nie stosuje się standardowego leczenia np. dna w przebiegu terapii cyklosporyną (cytostatyk). Wtedy zalecane jest podawanie steryd&oacute;w bezpośrednio do stawu. Gdy dojdzie do wyciszenia objaw&oacute;w, w&oacute;wczas nie trzeba kontynuować leczenia, o czym z resztą decyduje lekarz. Zaleca się stosowanie diety ubogopurynowej, z obniżoną podażą białek, unikanie spożywania alkoholu, ograniczenie stresujących sytuacji i pewnych lek&oacute;w zwiększających poziom kwasu moczowego we krwi. Każdy lekarz do kt&oacute;rego się udajemy po poradę musi zostać poinformowany o fakcie występowania dny moczanowej. Niekt&oacute;re antybiotyki, czy leki moczopędne mogą wywołać dnę moczanową. Czasem zaleca się jeszcze małe dawki kolchicyny aby zapobiec napadom. Ponadto, trzeba mieć na uwadze systematyczną kontrolę stanu nerek, ciśnienia tętniczego, stanu naczyń wieńcowych i poziomu cukru we krwi. Ostatnio dość popularnymi w leczeniu i prewencji napad&oacute;w dny stają się metody wibroakustyczne, stosowane na zajęte stawy i nerki. W terapii tej wykorzystuje się mikrowibracje o częstotliwości dźwiękowej. Terapia przyspiesza wydalanie kwasu moczowego z organizmu. Przed jej zastosowaniem konieczne jest badanie lekarskie. Czego nie wolno jeść, a co trzeba ograniczyć przy skłonnościach do dny? Wyeliminowanie: - mięsa czerwonego (wieprzowina, wołowina), - podrob&oacute;w (pasztety, nerki, wątroba, grasica), - wywar&oacute;w, bulion&oacute;w zwierzęcych, - sos&oacute;w na bazie mięsa, gulasz&oacute;w, - skorupiak&oacute;w i mięczak&oacute;w, - ryb konserwowanych (śledzie, łososie, sardynki, szproty, anchois, makrele), - drożdży i wszelkich produkt&oacute;w, kt&oacute;re je zawierają (także piwo). Ograniczenie: - produkt&oacute;w wysokobiałkowych (tłuste ryby jak łosoś, makrela, tuńczyk, węgorz, sardynka, wędzone śledzie, halibut, karp, flądra; roślin strączkowych, szpinak, szparagi), - produkt&oacute;w alkoholowych (piwo, wina, w&oacute;dka, nalewki, koniaki, ciasta i praliny z procentem), - cukru rafinowanego, białego (słodycze, ciasta, ciastka, owoce kandyzowane, z puszki). Zaleca się położyć szczeg&oacute;lny nacisk na właściwe nawodnienie organizmu oraz stosowanie og&oacute;lnychzasad zdrowego żywienia. Niekt&oacute;rzy podkreślają, że warto przyjmować owoce o czerwonej i granatowej sk&oacute;rce, gdyż te mają łagodzić dolegliwości b&oacute;lowe związane z dną (wiśnie, truskawki, jagody, żurawina). Opracowano na podstawie: Szczeklik A., Gajewski P., Choroby wewnętrzne. Kompendium Medycyny Praktycznej, MP, Krak&oacute;w 2009 Zimmermann-G&oacute;rska I., Aktualizacja standard&oacute;w leczenia, Reumatologia 2006; 44, 2: 61-62</p>
