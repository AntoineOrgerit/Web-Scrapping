<p>Ospa party &#8211; dobry pomysł czy chory wymysł rodziców? (&copy; fot. Archiwum Polska The Times) Natalia Wellmann 2011-12-30 10:17:03, aktualizacja: 2011-12-30 10:17:03 Moda na "ospa party" dotarła na Dolny Śląsk. Rodzice celowo zarażają swoje pociechy wirusem Pomysł jest taki: zdrowe dzieci odwiedzają chore po to, by jak najszybciej zachorować i uzyskać odporność. Do niedawna "ospa party" organizowano głównie za granicą. Ale moda przyjęła się też i w Polsce. Spotkania, na których świadomie zaraża się dzieci wirusem ospy, organizowane są także na Dolnym Śląsku. Joanna z Wrocławia, mama czteroletniej Dominiki, uczestniczyła ze swoją córką w jednym z nich. &or; Czytaj dalej Reklama - Koleżanka zorganizowała takie spotkanie. Jej syn złapał ospę w przedszkolu i doszłam do wniosku, że może lepiej, by moja córka zachorowała, gdy jest jeszcze malutka. Podobnie pomyślało kilka innych mam. Skrzyknęłyśmy się więc wszystkie i przyszłyśmy z dziećmi w odwiedziny do syna znajomej. Po tygodniu Dominika była już cała w kropkach - opowiada szczerze Joanna. Jak twierdzi, nie widzi w tym nic złego.- Po prostu ospę mamy już z głowy i bardzo się z tego cieszę. Moja kuzynka zachorowała, gdy miała 35 lat. Bardzo ciężko to przechodziła. Wysoka gorączka, swędzące krostki. Prawie po ścianach chodziła. Dominika już nie będzie miała tego problemu - dodaje Joanna. Podobnie myślących rodziców jest coraz więcej. Karolina z Kłodzka, mama pięcioletniej Zuzi, wiedziała, że w przedszkolu, do którego chodzi dziewczynka, panuje ospa. - To, że córka zachoruje, było tylko kwestią czasu, bo przecież z powodu ospy nikt przedszkola nie zamknie. Wszystkie maluchy z jej grupy przeszły po kolei ospę. I szczerze przyznam, że cieszę się, że mamy to już za sobą - podkreśla. Tymczasem lekarze z przerażenia łapią się za głowy. - To świadome narażanie dziecka na utratę zdrowia, a nawet życia. Takie postępowanie powinno być karalne - twierdzi Leszek Ujma, ordynator oddziału dziecięcego w szpitalu w Kłodzku. Przyznaje, że dzieci znoszą choroby łatwiej niż ludzie starsi. - Młody wiek nie uchroni jednak dzieci przed groźnymi powikłaniami, które mogą prowadzić nawet do śmierci - podkreśla. Najczęstsze powikłania po ospie to m.in. bakteryjne zapalenie skóry, zapalenie mózgu, schorzenia neurologiczne czy półpasiec. Dlatego lekarze coraz częściej polecają szczepionki przeciwko ospie, zwłaszcza jeśli chodzi o dzieci. Rodzice odpierają ten argument. Przede wszystkim ze względów finansowych. - Koszt takiego szczepienia to ok. 200 zł. Nie wszyscy rodzice mogą pozwolić sobie na taki wydatek - mówi Joanna. Dodaje też, że szczepionka nie gwarantuje, że dziecko nie zachoruje. - Znam dzieci, które były szczepione, a mimo to dostały ospę. Rodzice wyrzucili więc pieniądze w błoto - zaznacza. Lekarze bronią jednak tego rodzaju profilaktyki. - Nawet jeśli po szczepieniu dziecko zachoruje na ospę, to jej przebieg będzie o wiele łagodniejszy, a i ryzyko powikłań maleje - twierdzi dr Ujma. Tagi: ospa party , zarazić ospą , odporność ospa Dodaj komentarz Drukuj Wyślij Dodaj Poleć znajomemu ten artykuł Adres email: Wyślij Dodając komentarz, akceptujesz regulamin forum Dodaj odpowiedź Dodając komentarz, akceptujesz regulamin forum Uzasadnij: Komentarze (15) Przejdź do dyskusji na forum Wyświetl od: Najnowszych Najstarszych Zwiń wszystkie wątki Idioci ss (gość) 07.01.12, 19:16:26 Jak wolicie zarażać swoje dzieci ospą to sobie tak róbcie, ale równie dobrze mogą nigdy nie dostać ospy 0 / 0 zgłoś naruszenie odpowiedz tez mi coś jakaja (gość) 30.12.11, 20:43:22 Wielkie halo, od wielu wielu lat takie cos sie praktykuje. Nawet w PRL wiele matek wysylalo dzieci do przedszkoli chociaz mogly same sie nimi zajmowac tylko po to zeby dzieciaki przeszly te wszystkie choroby i w doroslym zyciu unikneły powikłań. Wsadzcie sobie te swoje rtęciowe szczepionki za 200 zł, wywalanie pieniedzy w błoto a ryzyko powikłań takie samo jak nie większe. Ci "mądrzy" co teraz tak narzekają w 90% pewnie sami zostali zarazeni metodą "przedszkolną" a teraz wielce sie dziwią. +1 / -2 zgłoś naruszenie odpowiedz Lepiej aby zachorowały teraz niż gdy będą dorośli . (gość) 30.12.11, 15:34:05 ospa u dorosłych ma o wiele cięższy przebieg niż u dzieci, jest przede wszystkim dłuższa, w rzadkich przypadkach występują groźne dla życia powikłania, takie jak ostre zapalenie płuc, arytmia serca a nawet bezpłodność. Myślcie sobie co chcecie, ale moim zdaniem lepiej przejść chorobę za młodu, uodpornić się i mieć spokój. +2 / -1 zgłoś naruszenie odpowiedz eee, to chyba zarty, nie? luk (gość) 30.12.11, 13:02:32 nie wpadlbym na to zeby zarazic czymkolwiek swiadomie swoje dziecko +2 / 0 zgłoś naruszenie odpowiedz Idiotyzm (3) oko (gość) 30.12.11, 12:24:14 powinni wsadzać do paki !! +2 / -2 zgłoś naruszenie odpowiedz Za co? vb (gość) 30.12.11, 12:45:36 Może byś podał podstawę prawną - za co? Tak samo może powinni wsadzać wszystkich zakatarzonych pasażerów i klientów centrów handlowych. +2 / -2 zgłoś naruszenie odpowiedz Pewnie ,że znajdzie sie paragraf Wrocławianin (gość) 30.12.11, 14:19:31 Za narażanie zdrowia i życia...Debile z tych rodziców 0 / -3 zgłoś naruszenie odpowiedz kwestia jest dyskusyjna vb (gość) 30.12.11, 17:16:24 Projektanci skrzyżowań, ZDiUM, MPK codziennie narażają zdrowie i życie ludzi i co z tego? Pójście do przychodni, gdzie wszyscy kaszlą to też jest narażanie zdrowia. Może ktoś kto chodzi po lasach i łąkach zbiera zioła i zgodnie z wiedzą jaką ma od pokoleń je daje dzieciom i tak je leczy też jest winnym, bo nie chce iść do lekarza, który od razu i na wszystko proponuje antybiotyk. Po prostu takim postępowaniem nie tylko medycyna utraciła autorytet i wzbudza nieufność, tak samo się dzieje też w kwestii wiary - moi znajomi dzieci po prostu nie chrzczą i co z tego? Też na podstawie konkordatu mają być ukarani? 0 / 0 zgłoś naruszenie odpowiedz szczepionka Necia (gość) 30.12.11, 11:35:16 Chciałam zaszczepić swojego niespełna 3 latka, ale poza terminem. W przychodni brakowało szczepionki (odpłatnej) przez ponad 3-mce- ponoć przez braki w Sanepidzie. Potem juz musielismy iśc do przedszkola i nie zdażyliśmy, spróbujemy w innym wolnym terminie, mam nadzieję, że będzie czym zaszczpić. Szkoda, że zaszczepienie dziecka poza standarowym terminem to taki problem. 0 / 0 zgłoś naruszenie odpowiedz idiotyzm Agata (gość) 30.12.11, 11:12:23 Ospa powodóuje gwałtowny spadek odporności. Możliwe sa równiez powikłania. Rodzice, którzy zarazają swoje dzieci narażają je na inne choroby, które złapią w okresie 3-4 miesięcy po ospie. Mój syn (generalnie zdrowe dziecko) w wieku 3 lat przechodził osbę. Następne 4 miesiące to było pasmo chorób i infekcji w tym podejrzenie szkarlatyny. Ciągłe infekcje z katarami spoowodowały problemy ze słuchem, które ciągneły sie przez rok. Zdecydowanie nie polecam zarażania własnego dziecka,. Nawet jeśli dorosły przechodzi ostrezej ospę to ma też silniejszy organizm. Mimo, że nie jestem zwolenniczką szczepionek to może warto zaszczepić się w późniejszym okresie życia. Jeszcze jedno, z rodzinnego ogródka. Osoby, które w dzieciństwie przechodziły ospę miały półpaśca - równie nieprzyjemnego i niebezpiecznego. +1 / -1 zgłoś naruszenie odpowiedz Joanna autorytet kur (gość) 30.12.11, 10:47:43 za celowe rozprzestrzenianie choroby zakaźnej powinno byc bezwzględne więzienie! Przecież dziecko takiej Joanny zanim wyjdą mu kropki zdąży zarazić mnóstwo innych dzieci i dorosłych. Być może kuzynka ekspertki Joanny w wieku 35 lat właśnie w taki sposób złapała ospę. Jak autorytet Joanna jest taką odważna i nowoczesna i mądra, powinna u lekarza powiedzieć, że celowo dziecko zaraziła i prosi o wystawienie rachunku za wizytę i leki 100% płatne. Wtedy rozmowa miałaby sens. +5 / -1 zgłoś naruszenie odpowiedz na szczepionkę nie stać (1) kur (gość) 30.12.11, 10:38:59 a ile kosztuje leczenie? Inna kategoria to ci, którzy nie szczepią dzieci... takim powinno się je odbierać od razu</p>
