<p>Stwardnienie guzowate to rzadka choroba uwarunkowana genetycznie ( występuje u jednej osoby na 6000). Na sk&oacute;rze chorego, w jego sercu, m&oacute;zgu i innych narządach pojawiają się charakterystyczne guzki. U 70-80 proc. dochodzi do atak&oacute;w padaczki, najczęściej w pierwszym roku życia. U 80 proc. pacjent&oacute;w z wczesnymi objawami neurologicznymi pojawia się padaczka lekooporna i upośledzenie rozwoju umysłowego. Aż u 30-45 proc. dochodzi do głębokiego upośledzenia umysłowego (IQ poniżej 36), u około połowy rozwija się autyzm. Są jednak chorzy, kt&oacute;rych rozw&oacute;j umysłowy przebiega prawidłowo (jeden z małych pacjent&oacute;w Centrum Zdrowia Dziecka ma IQ 140). Objawy stwardnienia guzowatego można wykryć już przed narodzeniem się dziecka - charakterystyczne guzki w sercu i m&oacute;zgu widać podczas badania USG czy rezonansu magnetycznego. Wprowadzenie tych badań w ostatnich latach umożliwiło rozpoznawanie choroby oraz identyfikację dzieci najbardziej zagrożonych padaczką i op&oacute;źnieniem umysłowym. "Leczenie dzieci, u kt&oacute;rych już doszło do napad&oacute;w padaczkowych nie przynosiło oczekiwanych rezultat&oacute;w - zwłaszcza, gdy chodzi o zmniejszenie upośledzenia rozwoju umysłowego. Dlatego postanowiliśmy przełamać pewne zasady obowiązujące w epileptologii" - m&oacute;wił prof. Sergiusz J&oacute;źwiak, kierownik Kliniki Neurologii i Epileptologii Centrum Zdrowia Dziecka. Specjaliści z CZD postanowili profilaktycznie podawać leki przeciwpadaczkowe niemowlętom, u kt&oacute;rych jeszcze nie doszło do typowych napad&oacute;w padaczki, ale zmiany w EEG świadczyły o takiej możliwości. Grupę 45 dzieci z wczesnym rozpoznaniem stwardnienia guzowatego podzielono na dwie podgrupy - standardową i zapobiegawczą. W grupie standardowej leczenie przeciwpadaczkowe rozpoczęło się dopiero po wystąpieniu drgawek, natomiast w zapobiegawczej zaczęto podawanie lek&oacute;w przed wystąpieniem napad&oacute;w padaczki, gdy tylko pojawił się charakterystyczny, nieprawidłowy zapis EEG (tak zwane napady elektrofizjologiczne), bez napad&oacute;w klinicznych. Dzieci były obserwowane do końca 2 roku życia. Po 24 miesiącach ponownie zbadano obie grupy dzieci ze stwardnieniem guzowatym. W grupie leczonej dopiero po wystąpieniu drgawek upośledzenie umysłowe występowało dużo częściej niż w grupie, kt&oacute;ra była leczona zapobiegawczo (48 proc. wobec 14 proc.). Było także poważniejsze (średnie IQ 68,7 wobec 92,3). W grupie leczonej zapobiegawczo aż 93 proc. pacjent&oacute;w było wolnych od napad&oacute;w padaczkowych, wobec 35 proc. w drugiej grupie, a padaczka oporna na leki występowała sześć razy rzadziej (7 proc. wobec 42 proc.) niż w grupie leczonej dopiero po wystąpieniu drgawek. Ponad dwa razy rzadziej trzeba także było podawać więcej niż jeden lek przeciwpadaczkowy (21 proc. wobec 55 proc.). "Profilaktyczne leczenie przeciwpadaczkowe niemowląt ze stwardnieniem guzowatym i wysokim ryzykiem padaczki znacznie poprawia ich rozw&oacute;j neurologiczny i zmniejsza częstość napad&oacute;w lekoopornych. Pojawia się szansa na lepszą jakość życia części chorych i mniejsze koszty opieki zdrowotnej" - m&oacute;wił prof. J&oacute;źwiak - "To jak zatrzymanie wulkanu przed pierwszymi oznakami erupcji". "Koncepcja ta jest bardzo innowacyjna i często krytykowana, zwłaszcza przez epileptolog&oacute;w, kt&oacute;rzy zajmują się dorosłymi, ponieważ padaczka nie wpływa na rozw&oacute;j umysłowy os&oacute;b dorosłych. Natomiast u dzieci poniżej drugiego roku życia wpływ ten jest bardzo wyraźny &ndash; napady elektrofizjologiczne zakł&oacute;cają proces rozwoju m&oacute;zgu. Chciałbym mocno podkreślić, że m&oacute;wimy o dzieciach poniżej 2 roku życia, a nie o wszystkich chorych ze stwardnieniem guzowatym. Nie m&oacute;wimy o masowym leczeniu pacjent&oacute;w z nieprawidłowym zapisem EEG - podkreślił prof. Sergiusz J&oacute;źwiak. &bdquo;Niekt&oacute;rzy specjaliści mogą kwestionować podawanie lek&oacute;w przy braku objaw&oacute;w klinicznych. Jednak pacjent za stwardnieniem guzowatym nie jest człowiekiem zdrowym &ndash; wymaga leczenia. Podawanie mu preparat&oacute;w przeciwpadaczkowych daje wymierne efekty&rdquo; - dodał profesor. Dzięki uprzejmości: PAP - Nauka w Polsce</p>
