<p>Obrona przed malarią otwiera drogę salmonelli 2011-12-22 22:45:03 Medycyna Brytyjscy naukowcy po raz pierwszy ustalili mechanizm, kt&oacute;ry jest odpowiedzialny za związek między malarią a ryzykiem rozwoju salmonelli - informuje pismo "Nature Medicine". Zwiększona podatność na salmonellę okazuje się być efektem ubocznym pr&oacute;by obronienia się przed malarią. Naukowcy z London School of Hygiene &amp; Tropical Medicine nazywają to wymianą "coś za coś" - organizm walczy z jednym wrogiem, wystawiając się jednocześnie na atak drugiego. http://www.naukawpolsce.pap.pl "Szeroko rozprzestrzeniony jest pogląd, że malaria jest chorobą immunosupresyjną, czyli że gdy tylko choroba zaatakuje, pacjent będzie podatny na wiele innych infekcji ze względu na osłabienie całego układu odpornościowego. Te badania dowodzą jednak, że większa podatność na salmonellę jest skutkiem bardzo specyficznego efektu immunologicznego, kt&oacute;ry nie obejmuje całości układu odpornościowego" - m&oacute;wi prof. Eleanor Riley, wsp&oacute;łautorka badań. W przypadku dzieci chorujących na malarię może rozwinąć się anemia, kt&oacute;ra zwiększa ryzyko poważnych infekcji bakteryjnych krwi, powodowanych w około 70 proc. przypadk&oacute;w przez bakterię salmonelli. Infekcje te u 25 proc. dzieci kończą się śmiercią. Pasożyty malarii co pewien czas powodują pękanie erytrocyt&oacute;w i uwalnianie nie tylko pasożytniczego potomstwa, ale także hemu, produktu rozpadu hemoglobiny, kt&oacute;ry jest wysoce toksyczny, gdy wydostanie się poza ściany czerwonych krwinek. Naukowcy zauważyli, że u myszy z malarią, kt&oacute;re wykazują dokładnie taki sam poziom podatności na salmonellę, jak ludzie, naturalna reakcja obronna na zagrożenia związane z hemem nie angażuje całego układu odpornościowego, a jedynie niewielką jego część, co z kolei przekłada się na upośledzenie produkcji neutrofil&oacute;w, czyli granulocyt&oacute;w, kt&oacute;re są niezbędne do walki z bakterią salmonelli. W ten spos&oacute;b choroba może rozprzestrzeniać się bez przeszk&oacute;d. "Kluczowe znaczenie ma rozpad czerwonych krwinek. Pacjenci, kt&oacute;rzy cierpią na anemię sierpowatą, przy kt&oacute;rej erytrocyty ulegają podobnemu rozpadowi, r&oacute;wnież są podatni na salmonellę - m&oacute;wi prowadząca badania dr Aubrey Cunnington. - Jednak biorąc pod uwagę liczby, malaria jest gł&oacute;wną przyczyną salmonelli. W miejscach, gdzie zmniejsza się zachorowalność na malarię, to samo dzieje się z salmonellą". Naukowcom udało się zidentyfikować związek, kt&oacute;ry hamuje aktywność oksygenazy hemowej (HO-1), czyli enzymu rozkładającego hem, a tym samym może zapobiegać ryzyku salmonelli wśr&oacute;d os&oacute;b cierpiących na malarię. Jest to cyno-protoporfiryna. Jak jednak podkreślają badacze, zanim rozważone zostanie zastosowanie tego związku u ludzi należy wykonać serię dokładnych analiz, gdyż blokując HO-1 cyno-protoporfiryna może nasilić szkodliwe działanie hemu. PAP - Nauka w Polsce</p>
