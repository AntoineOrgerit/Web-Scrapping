<p>Komu z nas w chwilach słabości nie marzy się plaża w kt&oacute;rymś z kurort&oacute;w tropikalnych i popijanie słodkawego soku wprost z orzecha kokosowego? Delektowanie się orzeźwieniem uderzającym w podniebienie po kolejnym pociągnięciu łyka przez słomkę? To sielskie marzenie mamy już na wyciągnięcie dłoni. Co prawda nie na gorących plażach i bez widoku na turkusowe morze&hellip; Ale wystarczy zamknąć oczy, uruchomić wyobraźnię i potęgować ją subtelnymsmakiem wody kokosowej, kt&oacute;ra ostatnim czasem została nabita w butelkę i szybko zyskuje pokaźne grono sympatyk&oacute;w. Woda kokosowa jest już dostępna także w Polsce. Jeszcze nie cieszy się taką popularnością jak np. za Oceanem. Jednak to chyba kwestia czasu&hellip; Czym jest woda kokosowa? Jest to naturalne płynne bielmo z młodego orzecha kokosowego, zerwanego po około 5-7 miesiącach od wydania owocu. Ma delikatny i orzeźwiający smak, przejrzysty charakter. Mleko kokosowe z kolei jest bielsze i pochodzi z wnętrza &bdquo;starszych&rdquo; orzech&oacute;w kokosowych i zawiera więcej tłuszczu. Co zawiera i jakie ma właściwości? Woda kokosowa to bogactwo witamin i minerał&oacute;w, przede wszystkim potasu, magnezu, wapnia i fosforu oraz witamin z grupy B (B1, B2, B3, B5, B6) i C. Jest źr&oacute;dłem węglowodan&oacute;w jak fruktoza i glukoza (może być wiec stosowany u os&oacute;b z nietolerancją cukru mlecznego &ndash; laktozy), a także występującego w mleku matek kwasu laurynowego o działaniu stymulującym układ odpornościowy. Opr&oacute;cz tego, w wodzie kokosowej znajdują się niewielkie ilości tłuszcz&oacute;w roślinnych. Sok ten ma odczyn zasadowy, co ułatwia wchłanianie r&oacute;żnych składnik&oacute;w pokarmowych. Z tak urozmaiconego składu wynika, że woda kokosowa działa: energetyzująco i odżywczo, zapobiega odwodnieniu, może pom&oacute;c w uzupełnieniu niedobor&oacute;w witamin z grupy B, wspomagająco na siły odpornościowe, regenerująco na sk&oacute;rę. Kiedy jest polecana? Woda kokosowa to dobry izotonik. Szczeg&oacute;lnie warto ją spożywać podczas upał&oacute;w w celu zapobiegania odwodnieniu. Jest r&oacute;wnież właściwa dla sportowc&oacute;w i podr&oacute;żnik&oacute;w, ponieważ zawiera wystarczającą ilość elektrolit&oacute;w i węglowodan&oacute;w. Z tego też względu mogą polubić ją &bdquo;biesiadnicy&rdquo;, ponieważ świetnie znosi objawy syndromu dnia poprzedniego. Z uwagi na wysoką odżywczość może być zalecana rekonwalescentom, osobom starszym, osłabionym oraz dzieciom, kt&oacute;re maja problemy z odpornością lub nawet przyjmowaniem posiłk&oacute;w. Nie może jednak stać się jedynym pożywieniem. Woda kokosowa wpływa pozytywnie na stan sk&oacute;ry, nawilżając ją i regenerując. Jest więc także polecana w problemach sk&oacute;rnych jak suchość, wrażliwość czy sk&oacute;rka pomarańczowa. Niewątpliwie woda kokosowa może wspomagać pracę naszego organizmu. Jednak nie należy zapominać, że racjonalne żywienie jest podstawą do uzyskania zdrowia. Z uwagi na wysoką zawartość węglowodan&oacute;w nie poleca się jej osobom chorym na cukrzycę, z nietolerancją glukozy i innymi zaburzeniami metabolicznymi. Warto w tych przypadkach przed zastosowaniem wody kokosowej poradzić się lekarza prowadzącego.</p>
