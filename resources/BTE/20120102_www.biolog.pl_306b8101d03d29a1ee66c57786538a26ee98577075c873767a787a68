<p>Zawarte w ziarnach soi składniki mogą zwiększyć skuteczność leczenia guz&oacute;w płuca - informuje pismo "Radiotherapy and Oncology". Zesp&oacute;ł prof. Gildy Hillman z Wayne State University (USA) wykazał wcześniej, że sojowe izoflawonoidy - naturalne, nietoksyczne składniki soi - zwiększają zdolność promieniowania jonizującego do niszczenia kom&oacute;rek nowotworowych, blokując mechanizmy naprawiające DNA oraz szlaki metaboliczne, kt&oacute;re kom&oacute;rka nowotworowa wykorzystuje, aby przetrwać radioterapię. Natomiast otaczające guz zdrowe tkanki dzięki izoflawonoidom w mniejszym stopniu ulegają uszkodzeniom. Potwierdziły to badania kliniczne z udziałem mężczyzn chorych na raka prostaty, leczonych radioterapią i sojowymi tabletkami. Pacjenci dostający sojowe tabletki rzadziej doznawali uszkodzeń okolicznych narząd&oacute;w, mieli mniejsze problemy z nietrzymaniem moczu czy biegunką oraz zaburzeniami seksualnymi. Izoflawonoidy zmniejszają odporność na promieniowanie kom&oacute;rek nowotworu, jednak zdrowe tkanki dzięki nim lepiej znoszą radioterapię. Kolejne prace dotyczyły działania izoflawonoid&oacute;w na kom&oacute;rki niedrobnokom&oacute;rkowego raka płuca w warunkach laboratoryjnych oraz u myszy - i w tym wypadku składniki soi okazały się skuteczne. Soja jest bardzo bezpieczna i tania. Prof. Hillman podkreśla jednak, że izoflawonoidy nie mogą być substytutem normalnego leczenia raka płuc, a ich dawki muszą być dobrane przez specjalistę, aby mogły poprawiać działanie terapii. Trwają prace nad protokołami niezbędnymi do przeprowadzenia badań klinicznych na ludziach. PAP - Nauka w Polsce</p>
