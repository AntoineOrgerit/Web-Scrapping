<p>Ενας στους τρεις παίρνει 290 ευρώ το μήνα! Νέα συγκέντρωση σήμερα έξω από το υπουργείο Εργασίας Να συντονιστούν οι εργάτες σε όλο τον Ομιλο Εφοδος σε συμβάσεις και άλλα δικαιώματα «Αν φύγουμε, θα χάσουμε τα πάντα» Επιταχύνεται η πλήρης παράδοσή του στις πολυεθνικές Τείχος αλληλεγγύης και στη «Λουκίσσα» Δισεκατομμύρια ευρώ στους επιχειρηματίες Παρέμβαση για τις απολύσεις των τραπεζοκόμων Ζωή ...στο χωριό - φάντασμα Παρέμβαση για τους ανέργους στην Εταιρεία Υδρευσης Απλήρωτοι εδώ και τρεις μήνες Σημαντική αύξηση των δυνάμεων του ΠΑΜΕ Παρέμβαση για τους Παιδικούς Σταθμούς Σήμερα στην Αθήνα Σε κινητοποιήσεις για να πληρωθούν ΣΗΜΕΡΑ ΣΤΙΣ 6μ.μ. Η ΣΥΝΑΥΛΙΑ! Φοβούνται τις «Χαλυβουργίες» Για το γιορτινό τραπέζι των χαλυβουργών Ομάδα ενημέρωσης για το Ασφαλιστικό Αξιολογούν τη συνενοχή Απόπειρα τρομοκράτησης από τη διοίκηση Κλειστό κέντρο αποκατάστασης παιδιών «ΕΛΛΗΝΙΚΗ ΧΑΛΥΒΟΥΡΓΙΑ» Νέα συγκέντρωση σήμερα έξω από το υπουργείο Εργασίας Κάλεσμα μαζικής συμμετοχής απευθύνει η Γραμματεία Αττικής του ΠΑΜΕ στους εργάτες και τα συνδικάτα του Λεκανοπεδίου Μαζικό, μαχητικό, αποφασιστικό «παρών» θα δώσουν οι απεργοί χαλυβουργοί έξω από το υπουργείο Εργασίας σήμερα στις 12 το μεσημέρι με νέα συγκέντρωση κατά τη διάρκεια της νέας τριμερούς συνάντησης που έχει οριστεί. Κλιμακώνοντας την έμπρακτη συμπαράσταση στους απεργούς, η Γραμματεία Αττικής του ΠΑΜΕ απευθύνει κάλεσμα μαζικής συμμετοχής στη σημερινή συγκέντρωση. Οι χαλυβουργοί που κλείνουν σήμερα 52 ημέρες απεργιακού αγώνα, με ατσάλινη ενότητα που δεν κατάφερε τίποτα να τη λυγίσει, προχωρούν στη νέα αυτή κινητοποίηση χωρίς να υποχωρούν από κανένα αίτημά τους: Ανάκληση των 50 απολύσεων και επιστροφή στο εργοστάσιο με σταθερό ωράριο και αξιοπρεπείς μισθούς. Αυτή είναι άλλωστε η μοναδική απάντηση που δίνουν στην εργοδοσία από την πρώτη στιγμή που τους παρουσίασε τις αντεργατικές αξιώσεις για 5ωρο ή εκ περιτροπής εργασίας με μειώσεις στους μισθούς μέχρι και 40% για να δουλεύουν μέσα στη φωτιά. Και αυτόν τον αγώνα τον κλιμάκωσαν, τον μετέφεραν και σε άλλους χώρους εργασίας, με αποτέλεσμα να ανοίξει δρόμος, ώστε συνολικά η εργατική τάξη να βάλει φραγμό, αλλά και να οργανώσει την αντεπίθεσή της στην ολομέτωπη επίθεση που έχουν εξαπολύσει οι εργοδότες σε επιχειρήσεις και εργοστάσια. Γι' αυτό και η έμπρακτη αλληλεγγύη που συνεχίζουν να εκφράζουν εργάτες από όλη τη χώρα έχει εξαιρετική σημασία: γιατί καταγράφει την ανάγκη και μαζί τη δύναμη της ταξικής ενότητας των εργατών. Την ίδια στιγμή, στα πλαίσια της απόφασης - πρότασης της γενική συνέλευσης των εργαζομένων για κήρυξη από τα Εργατικά Κέντρα της Αττικής 24ωρης παναττικής απεργίας αλληλεγγύης και κλιμάκωσης του αγώνα προστέθηκε και το Συνδικάτο Φαρμάκου - Καλλυντικού Αττικής μετά το Σωματείο Εργαζομένων Χρηματοπιστωτικών και Συναφών Επιχειρήσεων Αττικής και το Συνδικάτο Εργατοϋπαλλήλων Επισιτισμού Τουρισμού Ξενοδοχείων Αττικής, τα οποία καλούν με ανακοίνωσή τους το ΕΚ Αθήνας, να πάρει απόφαση για απεργία. Ολόπλευρη αλληλεγγύη Συνεχίστηκε και χτες στο χώρο του εργοστασίου η έκφραση αλληλεγγύης με μαθητές του Γυμνασίου της Μάνδρας να φτάνουν στο χώρο μαζί με εκπαιδευτικούς, φωνάζοντας «Μαθητές εργατιά μια φωνή και μια γροθιά» και τον Γιώργο Σιφωνιό , πρόεδρο του σωματείου, να τους λέει: «Για σας αντιστεκόμαστε. Για να έχετε αύριο δουλειά με σταθερά ωράρια και δικαιώματα. Για να μπορούν οι πατεράδες σας να συντηρούν τις οικογένειές τους». Την αλληλεγγύη τους στους απεργούς εξέφρασαν χτες και αντιπροσωπείες από το σωματείο εργαζομένων στο ΠΡΑΚΤΙΚΕΡ και τη Πανελλήνια Ενωση Συντηρητών Αρχαιοτήτων του υπουργείου Πολιτισμού. Την αλληλεγγύη του εκφράζει και το Σωματείο Εργαζομένων στην εταιρεία καλλυντικών LOREAL . Ο Σύλλογος Εργαζομένων Δήμου Θεσσαλονίκης ενισχύει τον αγώνα τους με 2.000 ευρώ. Ο Σύλλογος Συνταξιούχων ΟΤΑ Θεσσαλονίκης , με 500 ευρώ. Το Σωματείο Συνταξιούχων ΙΚΑ Κιλκί ς, με 125 ευρώ. Το Σωματείο Επαγγελματιών Οδηγών Νομού Λάρισας 200 ευρώ, η Ενωση Εργατοτεχνιτών Μετάλλου Νομού Λάρισας 300 ευρώ. Επίσης, ύστερα από κάλεσμα του Μορφωτικού Συλλόγου Τσαριτσάνης, κάτοικοι του χωριού συγκέντρωσαν από το υστέρημά τους το ποσό των 358 ευρώ για τις ανάγκες του αγώνα των Χαλυβουργών. Στη Σιάτιστα του Δήμου Βοΐου, τα χρήματα (320 ευρώ) που συγκεντρώθηκαν στη διάρκεια της καθιερωμένης χριστουγεννιάτικης γιορτής των παιδιών του Κέντρου Δημιουργικής Απασχόλησης Παίδων (ΚΔΑΠ) του Δήμου, στέλνονται για ενίσχυση του αγώνα των Χαλυβουργών. Σήμερα Τετάρτη, η ΝΟ Δυτικής Θεσσαλονίκης της ΟΠ Κεντρικής Μακεδονίας της ΚΝΕ οργανώνει εκδήλωση συμπαράστασης στις 9 το βράδυ, στο γυμναστήριο των ΕΠΑΛ Ευόσμου. Το πρόγραμμα της εκδήλωσης περιλαμβάνει συναυλίες από μαθητικά συγκροτήματα, αφιέρωμα στο εργατικό - λαϊκό τραγούδι. Μέρος των εσόδων θα διατεθούν για τη στήριξη του αγώνα των χαλυβουργών. ΠΑΡΟΜΟΙΑ ΘΕΜΑΤΑ 2012-06-23 00:00:00.0 -- Η τραμπούκικη επίθεση τροφοδότησε κλιμάκωση της αλληλεγγύης 2012-03-07 00:00:00.0 -- Ξεδιάντροπη στήριξη της κυβέρνησης στον Μάνεση 2011-12-23 00:00:00.0 -- Γιορτινό τραπέζι «γεμάτο» απ&#039; την αλληλεγγύη της εργατιάς 2011-12-22 00:00:00.0 -- Δεν κάνουν βήμα πίσω από το δίκιο τους 2011-12-20 00:00:00.0 -- Συνεχίζεται η απεργία και ο αγώνας Σελίδα 13 Copyright © 1997-Wed Apr 10 09:27:57 GMT+02 2013 ΡΙΖΟΣΠΑΣΤΗΣ</p>
