<p>Ryzyko raka skóry u mężczyzn związane z niższym poziomem przeciwutleniacza 2011-12-05 14:51:56 Medycyna Naukowcy z Uniwersytetu Stanowego Ohio (USA) zaobserwowali, że w sk&oacute;rze samc&oacute;w myszy laboratoryjnych występuje niższy poziom tego przeciwutleniacza niż w sk&oacute;rze samic. Podwyższony jest natomiast poziom kom&oacute;rek biorących udział w reakcjach zapalnych związanych z ryzykiem rozwoju raka. Reaktywne formy tlenu powstają w wyniku ekspozycji na promieniowanie UVB, kt&oacute;re, powodując uszkodzenia DNA, sprzyjają rozwojowi raka sk&oacute;ry. "Wyniki badań sugerują, że kobiety mogą posiadać lepszy naturalny system ochrony sk&oacute;ry niż mężczyźni. W rezultacie mężczyźni mogą być narażeni na większy stres oksydacyjny, kt&oacute;ry podwyższa ryzyko nowotwor&oacute;w" - piszą naukowcy. Badania wykazały ponadto, że ekspozycja na promieniowanie UVB powoduje migrację specyficznych kom&oacute;rek odpornościowych zwanych kom&oacute;rkami supresorowymi z linii mieloidalnej (MDSC) ze szpiku kostnego do narażonych części sk&oacute;ry, przy czym rozmiary tych migracji są większe w przypadku samc&oacute;w. Zdaniem naukowc&oacute;w świadczy to o tym, że kom&oacute;rki te mogą stanowić nowe źr&oacute;dło immunosupresji (hamowania procesu wytwarzania przeciwciał) wywołanej promieniowaniem UVB i przyczyniać się do powstawania kom&oacute;rek nowotworowych. "Powtarzająca się ekspozycja na promieniowanie UV lub inne czynniki stymulujące powstawanie stan&oacute;w zapalnych powoduje, że kom&oacute;rki te stają się kom&oacute;rkami immunosupresyjnymi. Mogą one sprawiać, że pomocne kom&oacute;rki odpornościowe, takie jak limfocyty T czy limfocyty NK (natural killer), nie są w stanie rozpoznać i wyeliminować kom&oacute;rek nowotworowych w sk&oacute;rze" - wyjaśnia jeden z autor&oacute;w badań dr Gregory Lesinski. Naukowcy prowadzili badania na odmianie myszy łysych, u kt&oacute;rych rozwinął się rak kolczystokom&oacute;rkowy. Wśr&oacute;d ludzi jest to drugi pod względem częstotliwości występowania nowotw&oacute;r sk&oacute;ry (po raku podstawnokom&oacute;rkowym). Po podaniu myszom katalazy migracja kom&oacute;rek supresorowych została zatrzymana. "To pierwsze znane nam badania świadczące o r&oacute;żnicach pomiędzy płciami w zakresie tej grupy kom&oacute;rek biorących udział w reakcji immunologicznej u myszy z nowotworami sk&oacute;ry. Wnioski te mogą mieć odniesienie także do innych rodzaj&oacute;w raka" - zauważa wsp&oacute;łautorka badań dr Tatiana Oberyszyn. PAP - Nauka w Polsce</p>
