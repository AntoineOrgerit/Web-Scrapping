<p>Niechlujstwo pięknej Rosie i perfekcyjna fryzura bohaterki &ldquo;Melancholii&rdquo;&hellip; Sprawdzamy w czym na głowie pokazywały się ostatnio gwiazdy&hellip; Na najgorszą fryzurę miesiąca zdecydowanie typujemy uczesanie wielkiej gwiazdy najnowszej części filmu &bdquo;Transformers&rdquo; Rosie Huntington-Whiteley. Modelka powinna wiedzieć lepiej&hellip; jej wspaniałe długie włosy zostały spięte w koczek, niedbale i bez pomysłu, ogołacając twarz i przydając jej wyglądu nastolatki. Tak nie czeszą się gwiazdy! Z drugiej strony na wielkie oklaski zasługuje Jennifer Love Hewitt, kt&oacute;ra pojawiła się na premierze filmu &bdquo;Like Crazy&rdquo; (z ang. &bdquo;Jak szaleni&rdquo;) w fenomenalnej głęboko kasztanowej farbie o wysokim połysku. Włosy uczesane z asymetrycznym przedziałkiem i zasłaniająca czoło grzywą, zostały przełożone przez ramię, wijąc się pięknymi falami. Stylizacja perfekcyjna choć bardzo naturalna i niewymuszona. Inny świetny fryzjerski popis zaserwowała nam gwiazda nowego filmu Larsa von Triera, Kirsten Dunst. Platynowe blond włosy naturalnie pociemniane u nasady zostały uczesane z asymetrycznym przedziałkiem pięknie wydłużającym twarz i podkręcone w delikatne fale zawijające się za uchem. Wysoki połysk i perfekcja ułożenia lok&oacute;w nadały uczesaniu czaru dawnych hollywoodzkich legend &ndash; luksusowa kobiecość w najlepszym wydaniu! Jak zwykle milczeniem nie da się pominąć gwiazdy serialu &bdquo;Zakazane Imperium&rdquo;, Paz de la Huerty, kt&oacute;ra na tegoroczną imprezę halloweenową w Atlantic City zaprezentowała na głowie mieszaninę lok&oacute;w &ndash; kruczoczarnych i świetlisto brązowych. Nasadzone jedne na drugie niczym czapy tworzyły wrażenie&hellip; kołtuna i po raz kolejny zakwalifikowały aktorkę do kategorii &bdquo;dziwne&rdquo;. No i jeszcze Lady Gaga, jako humorystyczny accent na zakończenie &ndash; na gali rozdania nagr&oacute;d MTV 2011 pojawiła się z kosmicznej platynie &ndash; długie (sztuczne?) włosy do pasa zostały zebrane w wysoki asymetryczny kucyk i podcięte w trzy r&oacute;wnoległe warstwy. Nasadę kucyka opleciono&hellip; innymi włosami. Przynajmniej tego jeszcze nie było&hellip;</p>
