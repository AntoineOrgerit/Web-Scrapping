<p>Stereotyp każe wierzyć, że każdy biedny mąż wzdycha za seksem, a każda żona&hellip; ma b&oacute;l głowy. Statystyki sugerują wszak coś zgoła odmiennego&hellip; Portal Relate.org.uk opublikował badania, według kt&oacute;rych, w stosunku do sytuacji sprzed 10 lat, 40% więcej mężczyzn jest niechętnych do wsp&oacute;łżycia ze swoją partnerką. Trudno to tłumaczyć &bdquo;zepsuciem&rdquo; się kobiet w przeciągu ostatniej dekady&hellip; Co więcej, sondaż na forum portalu Men&rsquo;s Health ujawnił, że 15% mężczyzn w wieku 18-59 otwarcie przyznaje się do braku zainteresowania seksem. Wszystko to odbija się oczywiście na małżeństwach&hellip; Bo seks w małżeństwie rzadko jest wynikiem faktycznego pożądania jednej osoby przez drugą, jak to się zdarza na randkach czy imprezach. Najczęściej intymne wsp&oacute;łżycie jest naturalnym fizycznym przedłużeniem uczucia, wyładowaniem emocji, a także&hellip; najbardziej skutecznym narzędziem małżeńskich targ&oacute;w. Brzmi smutno, ale psychologowie potwierdzają, że wykorzystywanie potrzeb seksualnych partnera do wyrażania swoich własnych uczuć i wymagań jest zjawiskiem nagminnym. Co to oznacza? Ano, kto z nas - z ręką na sercu - nigdy nie kalkulował seksu w zależności od swoich plan&oacute;w bądź uczuć? Złość na partnera każe nam zaciskać nogi, okazując czułość liczymy na p&oacute;źniejszą pomoc, krytykując poczynania ł&oacute;żkowe pr&oacute;bujemy się zemścić za wszystko złe&hellip; Nic dziwnego, że na takim polu bitwy zmysł&oacute;w pożądanie bywa elementem ulotnym i łatwym do zabicia&hellip; a trudnym do wskrzeszania. I to zar&oacute;wno u kobiet jak i mężczyzn! Ostatnimi czasy pod wpływem medi&oacute;w kobiety stają się bowiem coraz bardziej asertywne i wymagające. Chcąc seksu potrafią wykazać inicjatywę &ndash; kupić bieliznę, zapalić świeczki, zrobić striptiz&hellip; i nic. Bo mężczyźni, jak pokazują sondaże, starają się rzadziej i na dodatek często reagują na nasze wysiłki negatywnie. Czasem są po prostu zmęczeni i nie w sosie, ale nierzadko nie podoba im się nacisk za strony partnerki. Ona jest więc sfrustrowana odmową i chłodem w sypialni, on obrażony na zarzuty oziębłości&hellip; przepaść się pogłębia i nierzadko kończy zakupem wibratora w najlepszym razie, zdradą czy rozwodem w najgorszym.</p>
