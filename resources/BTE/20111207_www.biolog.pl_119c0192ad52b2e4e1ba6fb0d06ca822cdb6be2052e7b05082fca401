<p>WHO: w Europie nadal zatrważająco wzrasta liczba zakażeń HIV 2011-12-01 14:38:58 Medycyna W Europie w 2010 roku zdiagnozowano ponad 118 tys. nowych przypadk&oacute;w zakażeń HIV - wynika z opublikowanego w środę przez Europejskie Centrum Zapobiegania i Kontroli Chor&oacute;b (ECDC) z siedzibą w Sztokholmie raportu, kt&oacute;ry opracowano na podstawie danych z 51 (na 53) państw członkowskich europejskiego regionu WHO. Ponad trzy czwarte z nowych zakażeń HIV zarejestrowano we wschodniej części Europy. W ciągu dekady doszło do dwuip&oacute;łkrotnego wzrostu łącznej liczby zarejestrowanych w Europie zakażeń wirusem HIV. Do końca 2010 roku do regionalnego biura WHO na Europę i do ECDC zgłoszono łącznie 712 477 zakażeń HIV - wskazuje raport. Ponadto co najmniej 500 tys. przypadk&oacute;w zakażeń HIV zdiagnozowano w Rosji i prawie 180 tys. w krajach, z kt&oacute;rych nie ma pełnych danych sprzed lat 2002-2004 (Francja, Włochy, Hiszpania). Łączna liczba ludzi, u kt&oacute;rych zdiagnozowano wirusa HIV w regionie europejskim to według WHO około 1, 4 mln. We wszystkich krajach europejskich na zakażenie HIV najbardziej narażone są osoby z warstw społecznie marginalizowanych (m.in. emigranci) i ludzie spotykający się ze społeczną stygmatyzacją z powodu zachowań (mężczyźni odbywający stosunki z mężczyznami) lub osoby stosujące dożylnie narkotyki. W Europie epidemia zakażeń HIV koncentruje się w tych właśnie społecznych segmentach. We wschodniej części Europy i w Azji Środkowej 43 proc. nowych przypadk&oacute;w infekcji HIV zgłoszonych w 2010 roku dotyczyło narkoman&oacute;w, a 48 proc. zakaziło się poprzez kontakty heteroseksualne. W ostatnich latach kraje na wschodzie Europy przeżywają wzrost przypadk&oacute;w zakażeń HIV, do kt&oacute;rych dochodzi poprzez kontakty heteroseksualne, przy czym należałoby łączyć to z zakażeniami w wyniku kontakt&oacute;w seksualnych z zakażonymi, kt&oacute;rzy stosują narkotyki dożylnie. Odsetek przypadk&oacute;w zakażeń wśr&oacute;d mężczyzn wsp&oacute;łżyjących z mężczyznami jest niewielki. Natomiast w zachodniej Europie epidemia rozwija się gł&oacute;wnie wśr&oacute;d gej&oacute;w - wśr&oacute;d nich zanotowano 39 procent nowych zakażeń zdiagnozowanych w 2010 roku. Drugą liczną grupą zakażonych są imigranci z kraj&oacute;w, w kt&oacute;rych występuje epidemia. Ze względu na słaby dostęp tak do test&oacute;w na HIV, jak i w og&oacute;le korzystanie z nich, zwłaszcza wśr&oacute;d ludności najbardziej narażonej na zainfekowanie, nie wszystkie przypadki HIV w Europie są zdiagnozowane, zwłaszcza wśr&oacute;d os&oacute;b świadczących usługi seksualne i narkoman&oacute;w. W krajach Europy Wschodniej i Azji Środkowej, kt&oacute;re przedstawiły dane na temat powszechnego dostępu do profilaktyki HIV, leczenia i opieki nad zakażonymi w latach 2008&ndash;2010, mniej niż połowa prostytuujących się kobiet i mężczyzn i tylko jedna trzecia mężczyzn, kt&oacute;rzy mają stosunki homoseksualne oraz ludzi stosujących narkotyki dożylnie, przynajmniej raz w roku przeprowadziła test na obecność HIV i poznała jego wyniki. Raport WHO oraz Wsp&oacute;lny Program Narod&oacute;w Zjednoczonych ds. HIV/AIDS oraz UNICEF wskazują, że rejestrowana liczba przypadk&oacute;w zakażeń HIV najprawdopodobniej stanowi mniej niż połowę liczby wszystkich nosicieli HIV w Europie. Podczas gdy w innych regionach według WHO epidemia wydaje się stabilizować i zmniejszać ( m.in. w Afryce subsaharyjskiej, na Karaibach oraz w południowej i południowo-wschodniej Azji), w Europie wirus nadal szerzy się w alarmującym i przyspieszającym tempie. Szacunkowa liczba ludzi umierających w Europie i Azji Środkowej na choroby towarzyszące zakażeniu HIV wzrosła ponad jedenastokrotnie w latach 2001-2010 z 7800 rocznie do 90 tysięcy. W krajach tego regionu w przeciwieństwie do innych liczba zgon&oacute;w na AIDS rośnie nadal. Największym wyzwaniem w walce z HIV/AIDS w Europie jest dostępność skutecznego leczenia. W Europie Wschodniej i Azji Środkowej spośr&oacute;d zdiagnozowanych os&oacute;b wymagających leczenia środkami antyretrowirusowymi otrzymało je w 2010 roku zaledwie 23 proc., podczas gdy w krajach o niskim i średnim dochodzie otrzymało je 47 proc. Dane wskazują na wyraźne nier&oacute;wności w dostępie do leczenia, zwłaszcza jeśli chodzi o grupę największego ryzyka - ludzi stosujących narkotyki dożylnie. Stanowią oni 62 procent łącznej sumy wszystkich przypadk&oacute;w, gdzie wiadomo, jak doszło do zakażenia, ale jedynie 22 procent z nich jest leczonych. Nowy Europejski Plan Walki z HIV/AIDS na lata 2012-2015, przyjęty w sierpniu przez 53 kraje europejskiego regionu WHO i oficjalnie przedstawiony w środę, wzywa do podjęcia pilnych działań. PAP - Nauka w Polsce</p>
