<p>Pod pseudonimem Elizabeth Lowell skrywa się skrzętnie Ann Maxwell, amerykańska autorka słynąca z bestseller&oacute;w wielu kategorii &ndash; thriller, sensacja, kryminał, romans &ndash; sztuk p&oacute;ł setki. Talent? Wena? Inspiracja? Czy.. mas&oacute;wka? Porażająca wszechstronność autorki daje się odczuć intensywnie w jej najnowszej książce &bdquo;Niewinna jak grzech&rdquo;. Objętościowo niepozorna, a znajdziemy w niej wszystko co w amerykańskiej prozie wsp&oacute;łczesnej najmocniejsze. W lewym narożniku, czarny charakter &ndash; Sybirak, miedzynarodowy przestępca, splamiony krwią niewinnych handlarz bronią. Ewidentna kategoria ciężka. W prawym (żeby nie powiedzieć praworządnym), amerykański bohater &ndash; jako że mowa o literaturze wyemancypowanej &ndash; w tej roli Kayla, znudzona, acz sumienna pracownica banku, teskniąca za podr&oacute;żami i przygodą. Co łączy tę dw&oacute;jkę? Uprzedzam, że nie mamy tu do czynienia z tandetnym harlekinem, tylko literaturą kobiecą. Jeśli nie chodzi o sex, może tylko o pieniądze. Uchylając rąbka tajemnicy, Kayla zostaje podstępnie wplątana w pranie brudnych pieniędzy i musi wybierać pomiędzy śmiercią z rąk płatnego mordercy a więzieniem. W skr&oacute;cie, sensacyjny kryminał. Zawikłana fabuła upleciona z sensem i logiką, nie pozostawia miejsca na domysły, atakując z lekka wykładową retoryką polityczną. Pomimo przeładowanych informacyjnie dialog&oacute;w, książka trzyma w napięciu od samego początku i nie traci tempa do ostatniej strony. Brzmi jak kawał męskiej literatury? Nic bardziej mylnego, autorki nie da się wcisnąć na p&oacute;łkę kryminału i sensacji. W historie wplata się bowiem wątek romantyczny. W krytycznym momencie pojawia się tajemniczy mężczyzna. Intrygujący, z bolesną przeszłością, taki &lsquo;czuły brutal&rsquo; z serii facet-idealny-a-do-tego-wolny. Niezwykła sytuacja, w jakiej znalazła się nasza bohaterka, sprawia, że uczucie wybucha z nieokiełznaną mocą. W tym momencie panowie odkładają ksiażkę? Możliwe, jednak &ndash; autorka stara się zachować r&oacute;wnowagę pomiędzy akcją a romansem, dawkując wrażenia stylem zmiennym. Ewentualne przesłodzenia, łagodzi intrygą i zbrodnią. &bdquo;Niewinna jak grzech&rdquo; serwuje nam koktajl literacki, wybierając co lepsze z czego popadnie. W rezultacie, akcja trzyma w napięciu, bucha pożądaniem i zaspokaja happy endem. Literackie &lsquo;Mission Impossible&rsquo;? Owszem, jednak sięgając po bestseller literatury kobiecej &ndash; że nadmienię &ndash; prawdziwie amerykański bestseller, doskonale wiemy czego się spodziewać. Sugestywny tytuł, ostrzegawcza okładka z tulipanem na czarnym tle &ndash; siegając po nią , nie spodziewamy się mądrej hisotrii o cieżkim życiu, ba! Nie chcemy słyszeć o takiej historii, chcemy się zwyczajnie, bezczelnie i po prostu wyrwać z nudy codziennej. Powieść pani Elizabeth , zapewnia to szybko i skutecznie. Dobry kawał fikcji, jednak zdecydowanie dla kobiet. Takich, co to czasem marzą o odrobinie romantycznej przygody, niekoniecznie realnej ale przyjemnie ekscytującej. Zwłaszcza po ciężkim dniu, w nudnym biurze, w bury, jesienny wiecz&oacute;r.</p>
