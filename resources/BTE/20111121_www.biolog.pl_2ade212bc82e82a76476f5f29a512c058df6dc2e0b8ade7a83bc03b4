<p>Na cukrzycę cierpi już 366 mln ludzi na świecie 2011-11-20 21:12:36 Medycyna Rocznie z powodu cukrzycy umiera 4,6 mln os&oacute;b i dokonuje się ponad 1 mln amputacji n&oacute;g &ndash; przypomina Międzynarodowa Federacja Diabetologiczna z okazji Światowego Dnia Walki z Cukrzycą, kt&oacute;ry przypada 14 listopada. Tegoroczne hasło towarzyszące jego obchodom brzmi &bdquo;Przeciwdziałaj Cukrzycy. Teraz.&rdquo; i jest swego rodzaju apelem do przyw&oacute;dc&oacute;w państw i całych społeczeństw, by dłużej nie ignorować tej choroby. Międzynarodowa Federacja Diabetologiczna (IDF) oraz Światowa Organizacja Zdrowia (WHO) szacują, że jeśli nie podjęte zostaną systemowe działania w zakresie edukacji na temat cukrzycy i jej prewencji, liczba cierpiących na nią os&oacute;b ulegnie podwojeniu do roku 2030. Nazwą cukrzyca określa się grupę zaburzeń metabolizmu glukozy, kt&oacute;re mają r&oacute;żne przyczyny, ale zawsze prowadzą do niebezpiecznego wzrostu poziomu cukru we krwi. Jak przypominają eksperci z IDF, większości zachorowań na cukrzycę można by zapobiec, dzięki zdrowszemu stylowi życia &ndash; mniej kalorycznej diecie, regularnej aktywności fizycznej. Aż 85 proc. przypadk&oacute;w tej choroby stanowi bowiem cukrzyca typu 2, silnie związana z nadwagą i otyłością. Nadmiar tłuszczu w organizmie sprawia, że tkanki nieprawidłowo reagują na insulinę &ndash; hormon regulujący poziom glukozy we krwi. Przedstawiciele federacji zaznaczają też, że u os&oacute;b, u kt&oacute;rych rozwinęła się cukrzyca bardzo ważne jest jej szybkie wykrycie i skuteczne leczenie, kt&oacute;re może zapobiec poważnym powikłaniom choroby, albo znacznie op&oacute;źnić ich wystąpienie. Zalicza się tu schorzenia układu sercowo-naczyniowego, w tym zawały serca i udary m&oacute;zgu, niewydolność nerek, uszkodzenia siatk&oacute;wki oka (i związaną z tym utratę wzroku) oraz nerw&oacute;w obwodowych tzw. polineuropatia, kt&oacute;ra objawia się b&oacute;lem, drętwieniem lub zaburzeniami czucia rąk i st&oacute;p, zwiększa też ryzyko wystąpienia tzw. zespołu stopy cukrzycowej będącego przyczyną ponad 1 mln amputacji n&oacute;g rocznie. Cukrzyca należy do dziesięciu gł&oacute;wnych przyczyn niepełnosprawności ludzi na świecie. Badania wskazują, że choroba prowadzi też do pogorszenia funkcji płuc i wiąże się z podwyższonym ryzykiem niekt&oacute;rych nowotwor&oacute;w złośliwych. O tym, jak ważne jest wczesne wykrywanie zaburzeń metabolizmu glukozy przypomina r&oacute;wnież polska Koalicja na rzecz Walki z Cukrzycą. Z badań zleconych przez nią w 2010 r. wynika bowiem, że w Polsce na cukrzycę choruje 2,6 mln os&oacute;b, ale 700-750 tys. z nich może nie wiedzieć o swojej chorobie i nie leczy się. Co więcej, jedna piąta Polak&oacute;w nigdy nie miała badanego poziomu glukozy we krwi, podczas gdy pomiary te są niezbędnym elementem diagnostyki cukrzycy. Eksperci szacują, że do 2030 r. liczba chorych na cukrzycę w naszym kraju może wzrosnąć do 4,8 mln. Dlatego, w ramach kampanii edukacyjnej pt. &bdquo;Listopad miesiącem walki z cukrzycą&rdquo; koalicja wyznaczyła w Warszawie punkt diabetologiczny, w kt&oacute;rym w dniach 14-18 listopada będzie można bezpłatnie zbadać poziom cukru we krwi, skontrolować ciśnienie tętnicze, zważyć się i wyliczyć wskaźnik masy ciała (BMI) stosowany przy określaniu nadwagi i otyłości. Podobne punkty powstały też w czterech innych miastach Polski &ndash; Poznaniu, Krakowie, Wrocławiu i Łodzi. Informacje na temat ich lokalizacji i termin&oacute;w bezpłatnych przyjęć pacjent&oacute;w można znaleźć na stronie internetowej kampanii (www.nie-cukrzycy.pl). &bdquo;Cukrzyca to bardzo podstępna choroba, kt&oacute;ra początkowo rozwija się bezobjawowo nie dając o sobie znać. Dlatego tak ważna jest profilaktyka cukrzycy, szczeg&oacute;lnie u os&oacute;b po 45. roku życia mających nadwagę i prowadzących siedzący tryb życia&rdquo; - m&oacute;wi prezes Polskiej Federacji Edukacji w Diabetologii Alicja Szewczyk, zachęcając do odwiedzenia punkt&oacute;w diabetologicznych. Zwraca zarazem uwagę, że badanie poziomu glukozy we krwi jest bardzo kr&oacute;tkie i bezbolesne. W punktach diabetologicznych nie obowiązują zapisy, a o przyjęciu decyduje kolejność pojawienia się pacjent&oacute;w. Koalicja uruchomiła r&oacute;wnież Diabetofon &ndash; pod og&oacute;lnopolskim numerem (22 545 37 26) można uzyskać informacje od pielęgniarek diabetologicznych na temat cukrzycy oraz bezpłatnych badań. Do objaw&oacute;w cukrzycy zalicza się: zmęczenie, senność, wzmożone pragnienie, oddawanie dużych ilości moczu, chudnięcie bez wyraźnej przyczyny, zakażenia sk&oacute;ry, dr&oacute;g moczowych i narząd&oacute;w płciowych, zaburzenia widzenia. Ale w cukrzycy typu 2 objawy mogą pojawić się p&oacute;źno, dopiero, gdy doszło do powikłań choroby. Dlatego, regularne pomiary poziomu glukozy są bardzo ważne, podkreślają eksperci z koalicji. Jak przypomina IDF, do niedawna uważano, że cukrzyca typu 2 dotyczy gł&oacute;wnie os&oacute;b po 60. roku życia, ale ostatnio jest ona coraz częstsza wśr&oacute;d 40-latk&oacute;w, zwłaszcza otyłych, a nawet u dzieci i młodzieży. Wzrost zachorowań na cukrzycę wśr&oacute;d os&oacute;b w wieku produkcyjnym przyczynia się do błyskawicznego wzrostu koszt&oacute;w cukrzycy. Przedstawiciele federacji oceniają, że z budżet&oacute;w ochrony zdrowia państw na całym świecie wydaje się na cukrzycę ok. 465 mld dolar&oacute;w rocznie, ale koszty utraty produktywności są jeszcze większe. Z analiz pracownik&oacute;w Akademii Leona Koźmińskiego w Warszawie wynika, że koszty cukrzycy w Polsce wynoszą 6 mld zł rocznie, z czego połowa to koszty pośrednie, związane m.in. z wcześniejszymi rentami i zwolnieniami lekarskimi. Dzięki uprzejmości: PAP - Nauka w Polsce</p>
