<p>Kobieta z mężczyzną tworzą egzotyczną parę - potrafią się uszczęśliwić do granic możliwości, a zaraz potem doprowadzić do rozpaczy. Wszystko to zaś zwykle dzieje się w dalece przewidywalnych sytuacjach, o kt&oacute;rych każdy wie i w wyniku świetnie znanych r&oacute;żnic płciowych, z kt&oacute;rymi można sobie poradzić. Przeglądamy najciekawsze scenariusze&hellip; Ona sprząta, zmywa, prasuje, on siedzi przed telewizorem&hellip; To prawda, że w domowym gospodarstwie żona tradycyjnie jest gł&oacute;wnym sprawcą, bo on ma zarabiać pieniądze, malować sufity i wymieniać korki. Ale jeśli wołasz ją do ekranu, żeby pokazać jej kapitalną bramkę a ona przylatuje ze szmatą, to na zrozumienie nie licz. Generalnie, facet kt&oacute;ry choć trochę, ale regularnie, pomaga w domu jest złotem. On wraca do domu odpocząć, ona włącza megafon&hellip; Jasne, że po całym dniu pracy fajnie jest pogadać, a niekt&oacute;re problemy trzeba jakoś w porozumieniu rozwiązać. Ale zasypywanie faceta na dzień dobry listą życzeń, rozkaz&oacute;w i narzekań kiedyś skończy się tak, że on zacznie wracać do domu p&oacute;źniej. Albo wcale. Daj mu odetchnąć. On wydaje, ona wydaje&hellip; Pieniądze to w wielu związk&oacute;w niekończące się pasmo wzajemnych oskarżeń i żal&oacute;w. Bo facet nie zrozumie nigdy podkład&oacute;w za 150 złotych i but&oacute;w za 500, a kobieta karty graficznej za 600 albo nowej deski snowboardowej w każdym sezonie. Jeśli macie wsp&oacute;lne konto, to najlepiej wydzielcie sobie pieniądze na osobiste wydatki albo po prostu machnijcie ręką pamiętając, że na kasie świat się nie kończy. On chce, ją boli głowa&hellip; Kobiety z natury są mniej uposażone do odczuwania pożądania non-stop i dorosły mężczyzna powinien już grę hormon&oacute;w rozumieć, przełykając rozczarowanie bez złości. Z drugiej strony, wszystkie jesteśmy do pewnego stopnia manipulantkami i wyzyskujemy to prawo odmowy do granic przyzwoitości. Może niech raz on zrozumie, a na drugi raz ona ulegnie? On patrzy, ona widzi&hellip; zdradę wszędzie, zwłaszcza tam, gdzie jej nie ma. To fakt, że panowie często nas ranią bezmyślnie gapiąc się na ulicy za szortami i dekoltami, ale to po prostu natura, kt&oacute;rą jedynie dżentelmeni potrafią kontrolować&hellip; oglądając się dyskretnie. Ale proces myślowy kobiety, kt&oacute;ry z jednego spojrzenia dedukuje, że on już mnie nie kocha i chce jakąś inną, to spirala samozniszczenia. Ona płacze, on trzaska drzwiami&hellip; i dorzuca pożegnanie godne szewca. R&oacute;żnice płci, r&oacute;żnice temperament&oacute;w, a talerze się tłuką jeden za drugim. Bo kobieta zawsze będzie wszystko za bardzo przeżywać i poddawać się PMS-om, a mężczyzna częściej reaguje tak jak chce, a nie tak jak powinien. Wysłuchać, pocieszyć, przytulić&hellip; i tyle porcelany można oszczędzić, nerw&oacute;w nie licząc. Ona drwi, on się zamyka&hellip; To jedna z rzeczy, za kt&oacute;re najbardziej mi wstyd: spos&oacute;b, w jaki krytykujemy, wyśmiewamy, szydzimy z byle jakiego ich niepowodzenia; ot, żeby wyładować frustrację. Zupełnie jakby nie było jasne, że facet z problemem potrzebuje właśnie naszej wiary i docenienia, aby jutro znaleźć pracę, albo zrzucić brzuch. Ona się płaszczy, on bije&hellip; To już sytuacja patologiczna ofiar i oprawc&oacute;w. Ona nie odchodzi, bo go kocha i chce mu pom&oacute;c, on traci do niej szacunek i ze złości bije i męczy coraz więcej. Komentarz jest tylko jeden: przemoc domowa nie jest rodzajem związku, ale przestępstwem. On pyta, ona m&oacute;wi, że nic się nie stało&hellip; i na odwr&oacute;t - ta alergia do zwierzeń dotyka obie płcie i komplikuje związki jak nic innego. Bo z niedom&oacute;wień rosną domysły, a z domysł&oacute;w niechęć, żal i rozczarowanie. Im mniej zaś powiesz na proste pytanie &bdquo;co się stało&rdquo;, tym więcej będziesz w sobie dusić, czasem latami. A jak wybuchnie, to już nie będzie czego zbierać&hellip; Ona radzi, on ignoruje&hellip; Bo kobiety naprawdę często wiedzą lepiej - dzięki intuicji, lepszemu zmysłowi obserwacji i empatii, nierzadko lepszej pamięci. A mężczyzna zawsze musi wszystko sam i po swojemu, nawet, gdy widać już krawędź przepaści. Kto słucha żony, nie błądzi&hellip;</p>
