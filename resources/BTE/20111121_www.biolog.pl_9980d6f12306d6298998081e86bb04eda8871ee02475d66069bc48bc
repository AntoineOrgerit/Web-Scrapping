<p>Pacjent, kt&oacute;remu przeszczepiono miednicę wr&oacute;cił do pełnej sprawności fizycznej. Pierwszą tego typu w Polsce operację wykonali przed rokiem lekarze w szpitalu klinicznym Pomorskiego Uniwersytetu Medycznego w Szczecinie. Mężczyzna z przeszczepioną kością miednicy po dw&oacute;ch tygodniach od operacji wyszedł z oddziału bez gipsu i zewnętrznych stabilizator&oacute;w, po ośmiu tygodniach odstawił kule i zaczął poruszać się samodzielnie, a po p&oacute;ł roku nastąpił już całkowity zrost przeszczepionej kości. "Po kilku miesiącach po operacji wr&oacute;cił do pracy" - powiedział PAP we wtorek jeden z lekarzy biorący udział w operacji ortopeda z Kliniki Ortopedii i Traumatologii dr n. med. Daniel Kotrych. 23-letni pacjent normalnie funkcjonuje, mieszka na stałe za granicą i pracuje w jednym z supermarket&oacute;w wykładając towar na p&oacute;łki. Trenuje także sporty walki. Mężczyzna cierpiał na nowotw&oacute;r i miał na miednicy guza wielkości gł&oacute;wki noworodka. "Operacja polegała na wycięciu guza wraz z dużą częścią całego stawu biodrowego, prawie połowa kości miednicy została wycięta. Trzeba było wykonać rekonstrukcję miednicy by m&oacute;gł on normalnie funkcjonować i miał jak najmniejszy upośledzenie ruchu. (...) Zdecydowaliśmy, że najlepiej będzie, gdy mężczyzna otrzyma przeczep lity, kt&oacute;ry maksymalnie odtworzy jego anatomię" - dodał Kotrych. Lekarze dążyli do tego, aby uzyskać od dawcy fragment kości pasującej kształtem i rozmiarem do miednicy biorcy. Udało się uzyskać taką kość pochodzącą od zmarłego, kt&oacute;ry był w tym samym wieku co biorca. Dawca kości zginął w wypadku samochodowym. Operacja trwała kilka godzin, opr&oacute;cz Kotrycha wzięli w niej r&oacute;wnież udział: prof. Andrzej Gusta i dr Bartosz Kruk. Ubytki kości można uzupełniać r&oacute;wnież specjalnymi endoprotezami, ale w przypadku tak dużego ubytku miednicy i dużych sił działających na nią, proteza mogłaby po kilku latach nie wytrzymać i ulec zniszczeniu. Poza tym koszt takich protez to kilkadziesiąt tysięcy złotych, dodał Kotrych. Przeszczep odbył się jesienią zeszłego roku. Szpital dopiero teraz o tym poinformował, czekano aż przeszczep zostanie przyjęty. W szczecińskim szpitalu istnieje zesp&oacute;ł lekarzy, kt&oacute;ry pobiera do przeszczep&oacute;w tkanki kostne od dawc&oacute;w. Jest to jedyny taki ortopedyczny zesp&oacute;ł w kraju. Kieruje nim prof. Andrzej Bohatyrewicz, kt&oacute;ry jest r&oacute;wnież wiceprzewodniczącym Światowego Towarzystwa Ortopedycznego. Lekarze cała dobę są gotowi do pobrania tkanek od dawc&oacute;w. Dzięki uprzejmości: PAP - Nauka w Polsce</p>
