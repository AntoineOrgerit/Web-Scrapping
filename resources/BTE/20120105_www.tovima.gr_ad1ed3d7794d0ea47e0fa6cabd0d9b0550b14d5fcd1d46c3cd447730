<p>Μαύρο, άσπρο, κίτρινο, με γλυκάνισο, από σιτάρι, κριθάρι, καλαμπόκι, φτιαγμένο με μαγιά ή προζύμι. Το ψωμί, ακρογωνιαίος λίθος της καθημερινής διατροφής έχει ενοχοποιηθεί αδίκως, ότι φορτώνει τον οργανισμό με περιττές θερμίδες. Στον αντίποδα, οι ειδικοί επιμένουν ότι πρόκειται για άριστη διατροφική επιλογή, τροφή πλούσια σε θρεπτικά συστατικά, και νόστιμη όσο λίγες! Θερμίδες και ψωμί Το ψωμί προσθέτει βάρος, μόνον όταν καταναλώνεται σε μεγάλες ποσότητες, όπως όλες οι τροφές. Δεν συγκαταλέγεται, με άλλα λόγια, στις παχυντικές τροφές, και δη όταν τρώγεται στο πλαίσιο ενός ισορροπημένου διαιτολογίου. Στην πραγματικότητα, όλοι οι τύποι ψωμιού έχουν περίπου τις ίδιες θερμίδες. Μία φέτα (περίπου 30 γρ.) οποιουδήποτε τύπου ψωμιού αποδίδει 80 θερμίδες. Μόνο όταν το ψωμί φτιάχνεται με σπόρους, σουσάμι και ξηρούς καρπούς, αυξάνεται η θερμιδική του αξία. Τα πιο γνωστά είδη Άσπρο ψωμί: παρασκευάζεται από κοσκινισμένο αλεύρι. Oλικής άλεσης (σταρένιο): από την άλεση ολόκληρου του σιταριού. Περιέχει πολλές φυτικές ίνες. Πολύσπορο ψωμί: παρασκευάζεται από όλα τα δημητριακά (σιτάρι, κριθάρι, σίκαλη, βρόμη, καλαμπόκι, ρύζι, κεχρί). Ψωμί σίκαλης : ό,τι δηλώνει, είναι. Μπομπότα: φτιαγμένο από καλαμπόκι. Γερμανικό ψωμί: παρασκευάζεται από διάφορα δημητριακά, κυρίως από σίκαλη. Πλούσιο σε θρεπτικά συστατικά Το ψωμί: αποτελεί βασική πηγή σύνθετων υδατανθράκων_ όπως άλλωστε και όλα τα αμυλούχα προϊόντα (ρύζι, δημητριακά, όσπρια, πατάτες και ζυμαρικά). Περιέχει κατά μέσο όρο 55 mg άμυλο ανά 100 γρ. Οι σύνθετοι υδατάνθρακες προσφέρουν στον οργανισμό την απαραίτητη ενέργεια για να λειτουργήσει σωστά και συμβάλλουν στη διατήρηση των φυσιολογικών επιπέδων γλυκόζης στο αίμα. Μερικοί τύποι ψωμιού (κυρίως το ολικής άλεσης) είναι πλούσιοι σε φυτικές ίνες, που μεταξύ άλλων βοηθούν στην καλή λειτουργία του εντέρου. Προσφέρει στον οργανισμό βιταμίνες του συμπλέγματος Β (θειαμίνη-Β1, ριβοφλαβίνη-Β2, νιασίνη-Β3, φυλλικό οξύ), οι οποίες είναι απαραίτητες για το μεταβολισμό των πρωτεϊνών και τον πολλαπλασιασμό των κυττάρων, την ομαλή λειτουργία του νευρικού συστήματος και τη διατήρηση της υγείας του δέρματος. Περιέχει μικρή ποσότητα βιταμίνης Ε, η οποία έχει ισχυρή αντιοξειδωτική και αντιθρομβωτική δράση και βοηθά στη γονιμότητα. Αποτελεί πηγή μετάλλων και ιχνοστοιχείων, π.χ. σιδήρου (απαραίτητου για την ανάπτυξη και οξυγόνωση των κυττάρων), καλίου (ρυθμίζει την κυτταρική λειτουργία), ασβεστίου (διατηρεί την υγεία του σκελετού), σεληνίου (ισχυρό αντιοξειδωτικού). Πόσο ψωμί ; Ένα ισορροπημένο διαιτολόγιο βασίζεται κατά 50-60% στην πρόσληψη υδατανθράκων. Για παράδειγμα, αν κάποιος χρειάζεται 1.800 θερμίδες την ημέρα, 900-1.000 από αυτές πρέπει να προέρχονται από τους υδατάνθρακες. Ένας υγιής άνθρωπος που προσλαμβάνει υδατάνθρακες και από άλλες πηγές μπορεί να καταναλώνει 2 φέτες (περίπου 30 γρ. η καθεμία) ψωμί ολικής άλεσης την ημέρα. Τα παιδιά, οι αθλητές και οι ηλικιωμένοι, που έχουν αυξημένες διατροφικές ανάγκες, μπορούν να τρώνε 4-5 φέτες ψωμί ολικής άλεσης την ημέρα, με την προϋπόθεση ότι το υπόλοιπο διαιτολόγιό τους είναι ισορροπημένο. Υγεία + fitness περισσότερες ειδήσεις email εκτύπωση μικρό μέγεθος μεγάλο μέγεθος Διαφήμιση ΟΤΕ TV Προτάσεις εβδομάδας! ΔΙΑΒΑΣΤΕ ΕΠΙΣΗΣ σχόλια (8) Τίτλος σχολίου * Γράψτε το σχόλιό σας * (έως 2000 χαρακτήρες) απομένουν 2000 χαρακτήρες E-mail * Όνομα που θα εμφανιστεί το σχόλιό σας Τα πεδία που είναι σημειωμένα με * είναι υποχρεωτικά Γράψτε το κείμενο όπως το διαβάζετε παρακάτω: Αν το κείμενο δεν είναι ευδιάκριτο, πατήστε εδώ να δημιουργηθεί νέο κείμενο. Αποστολή μηνύματος Καθαρισμός Τα μηνύματα που δημοσιεύονται στο χώρο αυτό εκφράζουν τις απόψεις των αποστολέων τους. Το ΒΗΜΑ δεν υιοθετεί καθ’ οιονδήποτε τρόπο τις απόψεις αυτές. Ο καθένας έχει δικαίωμα να εκφράζει την γνώμη του, όποια και να είναι αυτή. Δεν δημοσιεύονται συκοφαντικά ή υβριστικά σχόλια. Τέτοια μηνύματα θα διαγράφονται όποτε εντοπίζονται. Kριαράς Νίκος ΑΠΑΝΤΗΣΗ | 05/12/2011, 21:44 Δηλαδή, εσείς κύριε Ζούρδο, στους διαιτώμενους σας προτείνεται να μην καταναλώνουν τους υδατάνθρακες σύμφωνα με τα υγιή πλαίσια διότι υπάρχει ακόμη ένας μηχανισμός της μετατροπής/σύνθεσης της γλυκόζης?? Πόσο σοβαρό φαίνεται το σχόλιο σας, σε σύγκριση με ένα άρθορ, έτσω και χωρίς όνομα το οποίο δεν λέει κάτι το μεμπτό?? Είναι όπως αναφεέρται, συνήθεια και παράδοση να καταναλώνεται το ψωμί και όχι ανάγκη?? ΑΝ ΕΙΝΑΙ ΔΥΝΑΤΟΝ.... Σε ποιά βιοχημεία και με βάση ποιες επιστημονικές μελέτες, καταλήξατε στο συμπέρασμα, ότι καλύτερα είναι να δαπανώνται τα ελεύθερα αμινοξέα και οι δομικές πρωτείνες ώστε να αποδοθεί ενέργεια?? Eπίσης, να συνεχίσω ότι ελπίζω ότι γνωρίζετε.... ότι σε καταστάσεις γλυκονεογένεσης, ο ανθρώπιινος οργανισμός εμφανίζει ισνουλινοαντίσταση, η οποία πέραν της αύξησης των ποσοστών σακχάρου, εμφανίζει αυξημένη τάση για λιπόλυση και αυξημένες συγκεντρώσεις λιπαρών οξέων και χαμηλής λιπορωτεινικής χοληστερόλης στο πλάσμα..... Κριαράς Νικόλαος. Διαιτολόγος - Διατροφολόγος. www.newsdiet.gr Κριαράς Νικόλαος. απάντηση 1 5 Απαντήσεις 1 | Εμφάνιση όλων Απάντηση | 06/12/2011, 12:33 Κύριε Κριαρά , πρέπει να ηρεμήσετε. Σας ευχαριστώ για τον διαφωτισμό, αλλά νομίζω ότι δεν καταλαβαίνετε πως η γλυκονεογένεση δεν είναι παθολογική κατάσταση, είναι κάτι πολύ φυσιολογικό και συμβαίνει διαρκώς - οπότε δεν μιλάμε για "καταστάσεις γλυκονεογένεσης". Πρέπει να γίνει κατανοητό πως δεν έχω τίποτα με το ψωμί, κι εγώ τρώω, αλλά όταν μιλάμε για διατροφικές ανάγκες και βιοχημεία πρέπει να ακριβολογούμε. Επειδή εμείς ως λαός τρώμε ψωμί δεν σημαίνει ότι το ψωμί είναι απαραίτητο για όλους τους ανθρώπους - τρανό παράδειγμα οι Εσκιμώοι. Όσον αφορά τον καταβολισμό αμινοξέων , αυτό πάλι είναι απολύτως αναληθές , αφού η έλλειψη υδατανθράκων δεν οδηγεί στην απώλεια μυικής μάζας. Τα παραδείγματα των εύσωμων Εσκιμώων είναι αρκετά για τους περισσότερους αλλά όπως και να έχει σας παραθέτω σχετική έρευνα αφού την ζητήσατε. http://www.ncbi.nlm.nih.gov/pubmed/12077732 Ανδρέας Ζουρδός απάντηση 4 0 Σχόλιο σχολίου | 05/12/2011, 20:10 Κύριε Ζούρδο με όλο το σεβασμό διαφωνώ με την άποψή σας ότι "οι ανάγκες υδατανθράκων (συνεπώς και ψωμιού) στην ανθρώπινη διατροφή είναι μηδένικές". Έχω μελετήσει εις βάθος και τους δύο τόμους "Βιοχημεία" των Jeremy M. Berg, John L. Tymoczko Εμμανουέλα Λεουνάκη απάντηση 2 6 Απαντήσεις 1 | Εμφάνιση όλων Απάντηση | 05/12/2011, 21:14 Ωραίο βιβλίο , αυτό έχω κι εγώ μπροστά μου τώρα. Λοιπόν, στο κεφάλαιο 16 του εν λόγω βιβλίου γίνεται εκτενής ανάλυση της γλυκονεογένεσης. . Στο βιβλίο που αναφερόμαστε (όπως και σε όλα τα υπόλοιπα) μιλά για ανάγκη του εγκεφάλου και των ερυθροκυττάρων σε γλυκόζη. Ωραία ως εδώ. Το λάθος που κάνετε είναι πως συγχέετε την αναφορά στην γλυκόζη, που φυσικά μπορεί να συντεθεί στο ήπαρ από μη υδατανθρακικές ενώσεις, με τις ανάγκες σε υδατάνθρακες από την διατροφή. Ανδρέας Ζουρδός απάντηση 7 0 Απαντήσεις 1 | Εμφάνιση όλων Απάντηση | 05/12/2011, 21:43 Φυσικά! Έχετε δίκιο σε αυτό. Θα πρέπει όμως η πληροφορία που δίνεται στον μέσο άνθρωπο, που δεν έχει ιδέα από βιοχημεία και την επιστημη της Διατροφής, να είναι σαφής και συγκεκριμένη. Από την πείρα μου, αν κάποιος διάβαζε το σχόλιο σας θα το μετέφραζε κάπως έτσι -&gt; "άρα το ψωμί με παχαίνει ή δεν είναι καλο για μένα". Μέχρι κι εγώ που είμαι του επαγγέλαμτος μπερδεύτηκα. Εκεί λοιπόν είναι η ένστασή μου και την εξέφρασα καλύτερα νομίζω μέσα από αυτή μας την συζήτηση. Ευχαριστώ. Εμμανουέλα Λεουνάκη απάντηση 2 0 Διόρθωση της διόρθωσης | 05/12/2011, 19:23 Κύριε Ζούρδο με όλο το σεβασμό, έχω μελετήσει εις βάθος και τους δύο τόμους "Βιοχημεία" των Jeremy M. Berg, John L. Tymoczko</p>
