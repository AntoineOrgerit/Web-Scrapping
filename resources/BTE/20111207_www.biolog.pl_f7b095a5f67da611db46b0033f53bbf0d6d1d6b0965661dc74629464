<p>Spożywanie polifenoli zawartych w skórce jabłka hamuje chorobę zapalną jelit 2011-12-06 11:06:19 Medycyna Spożywanie polifenoli zawartych w sk&oacute;rce jabłka hamuje aktywność kom&oacute;rek odporności, kt&oacute;re biorą udział w rozwoju choroby zapalnej jelit &ndash; wynika z pracy, kt&oacute;rą publikuje specjalistyczne pismo &ldquo;Journal of Leukocyte Biology&rdquo;. U myszy, kt&oacute;re otrzymywały dawkę tych związk&oacute;w, udało się złagodzić zapalenie jelit o podłożu autoagresywnym. Jak oceniają autorzy pracy, odkrycie to może doprowadzić do stworzenia nowych metod leczenia pacjent&oacute;w z chorobami zapalnymi jelit, takimi jak wrzodziejące zapalenie jelita grubego, choroba Crohna oraz rak jelita grubego, kt&oacute;ry ma związek ze stanem zapalnym. Dotychczasowe badania wskazywały, że polifenole z r&oacute;żnych roślin modulują czynność układu odporności i mają działanie przeciwzapalne. Jak podkreśla dr David W. Pascual z Montana State University w Bozeman (USA), wielu pacjent&oacute;w cierpiących na choroby zapalne jelit stosuje suplementy dietetyczne z polifenolami, jako uzupełnienie konwencjonalnych terapii. Nie ma jednak wystarczająco dobrych dowod&oacute;w naukowych, kt&oacute;re uzasadniałyby takie postępowanie. Naukowiec razem ze swoimi kolegami prowadził badania na myszach, u kt&oacute;rych zapalenie jelit pr&oacute;bowano wywołać chemicznie przy pomocy soli sodowej dekstranu sodu. Jednej grupie zwierząt podawano codziennie drogą doustną placebo, a drugiej &ndash; dawkę polifenoli ze sk&oacute;rki jabłka. Związki te są zaliczane do przeciwutleniaczy w związku z ich zdolnością do neutralizacji wolnych rodnik&oacute;w. Okazało się, że dzięki polifenolom z jabłek gryzonie były chronione przed chorobą zapalną jelit. Podawanie tych substancji tłumiło produkcję tzw. cytokin prozapalnych (tj. związk&oacute;w produkowanych przez kom&oacute;rki odporności i stymulujących procesy zapalne), w tym interleukiny 6 i czynnika nekrozy nowotwor&oacute;w alfa (TNF-?). Co więcej, myszy otrzymujące polifenole miały w jelitach mniej aktywnych limfocyt&oacute;w T, kt&oacute;re pośredniczą w rozwoju zapalenia. &bdquo;Nasze wyniki wskazują, że naturalne składniki sk&oacute;rki jabłek mogą hamować stany zapalne w jelitach poprzez blokowanie limfocyt&oacute;w T i w ten spos&oacute;b zmniejszać podatność na choroby autoagresywne&rdquo; &ndash; komentuje dr Pascual. PAP - Nauka w Polsce</p>
