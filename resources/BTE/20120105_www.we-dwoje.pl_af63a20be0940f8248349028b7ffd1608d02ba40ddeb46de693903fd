<p>Niemal po każdej zakrapianej imprezie odczuwamy szereg specyficznych objaw&oacute;w, do kt&oacute;rych należą b&oacute;le głowy, pragnienie, pieczenie sk&oacute;ry, senność, nietolerancja dźwięk&oacute;w i światła. Czasem też towarzyszą im wymioty, biegunka i b&oacute;le brzucha, a także &bdquo;drżenia&rdquo; rąk. Zdarza się r&oacute;wnież, że znacznemu obniżeniu ulega nastr&oacute;j, co wpędza w melancholię i daje początek dość &bdquo;ciekawym&rdquo; przemyśleniom. Na og&oacute;ł popularnie zwany &bdquo;kac&rdquo; dotyczy tych, kt&oacute;rzy przeżyli intensywniejszą &bdquo;alkoholizację&rdquo;. Syndrom dnia następnego, a raczej poprzedniego to reakcja naszego organizmu na zatrucie alkoholem. Alkohol w mniejszych i rozsądnych ilościach nie powoduje wystąpienia opisywanego stanu. Zazwyczaj to nasz brak umiaru i chęć &bdquo;dobrej zabawy&rdquo;, sprawiają że wypijamy za dużo o te kilka kieliszk&oacute;w, co skutkuje p&oacute;źniejszym &bdquo;cierpieniem ciała i umysłu&rdquo;. Najlepszym środkiem na kaca jest abstynencja. Jednak nie zawsze się da dyplomatycznie odm&oacute;wić i wybrnąć z konieczności wypicia kolejnej dozy trunku. Dlatego też zanim procentowo urozmaicimy sobie jakąś imprezę, trzeba zadbać o to, by nie spożywać alkoholu na &bdquo;pusty żołądek&rdquo; oraz wybierać mniej kolorowe i mniej &bdquo;chemiczne&rdquo; napoje alkoholowe. Alkohol negatywnie wpływa na ściany żołądka, powodując ich podrażnienie, a ponadto jego metabolity znacznie obciążają pracę wątroby. Gdy doda się do tego przer&oacute;żne substancje, kt&oacute;re uatrakcyjniają wygląd i zapach trunku &ndash; wątroba może rychło odm&oacute;wić posłuszeństwa... Nie warto też łączyć alkoholu z tytoniem. Nikotyna zawarta w dymie papierosowym potęguje działanie alkoholu i nie tylko przyspiesza stan upojenia, ale i zwiększa jego toksyczność. Nie zaleca się r&oacute;wnież mieszać rozmaitych trunk&oacute;w, gdyż to z kolei zwiększa ryzyko problem&oacute;w z żołądkiem (b&oacute;l brzucha, nudności, wymioty). Gdy już nieuniknionym będzie doświadczenie objaw&oacute;w kaca, warto przed odpoczynkiem sennym nawodnić sw&oacute;j organizm, ponieważ jak wiemy alkohol sprzyja nadmiernej utracie płyn&oacute;w. Zatem zanim smacznie ułożymy się do snu, polecamy wypić dwie szklanki wody mineralnej lub jedną szklankę wody i jedną soku pomarańczowego. Na dzień następny, już rano powinniśmy w dalszym ciągu uzupełniać stracone płyny &ndash; czego nasz organizm sam się dopomina (pragnienie) oraz zapewnić sobie podaż witaminy C i glukozy. Witamina C przyspiesza bowiem wydalanie metabolit&oacute;w alkoholowych, z kolei glukoza odżywia nasze ciało, a gł&oacute;wnie m&oacute;zg (alkohol powoduje obniżenie poziomu glukozy we krwi, stąd np. b&oacute;le głowy i drżenia rąk). Dobrym pomysłem na śniadanie po imprezie, będzie sałatka owocowa, owsianka z owocami, płatki zbożowe z mlekiem, soki owocowe przecierowe. Pamiętajmy, ze żołądka i wątroby nie wolno obciążać, zwłaszcza po alkoholowym nadwyrężeniu. Zadbajmy by w dzień rekonwalescencji przyjmować lekkostrawne posiłki. Opr&oacute;cz wszystkich zabieg&oacute;w tradycyjnych, pomocą przychodzą środki farmaceutyczne, specjalnie przeznaczone do zapobiegania i leczenia syndromu dnia poprzedniego. Są to np. popularne 2KC lub Alkominus. Jednak r&oacute;wnie dobrze sprawdzą się preparaty multiwitaminowe. Ponadto działanie kojące przynoszą też środki zawierające magnez i potas (Magnum, Aspargin). Pierwiastki te, możemy r&oacute;wnież w pożywieniu, np. soku z pomidor&oacute;w, mleku, czekoladzie, bananach i wodzie mineralnej. Jeżeli wystąpią dolegliwości b&oacute;lowe obejmujące głowę lub całe ciało, raczej odradza się ich łagodzenie lekami dostępnymi bez recepty. Swoje trzeba po prostu przecierpieć. Połączenie lek&oacute;w z alkoholem, kt&oacute;ry jeszcze krąży po organizmie, może nam przynieść wiele szk&oacute;d. Nie dość, że odbije się to na wątrobie, to jeszcze prawdopodobnie zwiększy ryzyko krwawienia, także z przewodu pokarmowego. Nie wolno też zapomnieć o naszej fizjologii. Organizm w celu regeneracji potrzebuje stosowanej ilości snu. Po alkoholu z kolei, nie śpimy zbyt długo i wcześnie się budzimy. Warto jednak po przebudzeniu pozostać w ł&oacute;żku &ndash; sen z pewnością przyjdzie niebawem. Gdy już prześpimy najgorsze objawy kaca, kolejnym krokiem powinny być czynności higieniczne. Najlepszym i niezawodnym okazuje się być chłodny prysznic. Kolejną dawkę aktywizacji dostarczymy sobie prostą aromaterapią, używając kosmetyk&oacute;w o owocowych, rześkich zapachach. Czas w kt&oacute;rym nabieramy sił po zakrapianej imprezie, powinien być spędzony raczej w ruchu. Bierny odpoczynek, leżenie mogą przedłużać czas, w kt&oacute;rym męczą nieprzyjemne objawy. Dlatego zgodnie z powiedzeniem: &bdquo;na kaca najlepsza praca&rdquo;, przełamujemy swoje słabe samopoczucie i ruszamy na spacer, pobiegać, czy też porządkujemy mieszkanie lub podw&oacute;rko. Pamiętajmy, że aby dobrze się bawić, niekoniecznie potrzebne jest nam morze alkoholu. Wszystko zależy od ludzi, nastroj&oacute;w i og&oacute;lnej atmosfery przyjęcia. Życzliwością i uśmiechem także nieźle można się upoić, a nie grozi to znienawidzonym przez wszystkich kacem! Doceniajmy trzeźwe relacje, a w spożywaniu alkoholu zachowujmy umiar!</p>
