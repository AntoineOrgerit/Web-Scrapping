<p>Pierwsze w Polsce zabiegi stabilizacji stawu krzyżowo-biodrowego u pacjentów z przewlekłym bólem kręgosłupa 2011-11-20 21:03:52 Medycyna W Klinice Neuroortopedii i Neurologii Instytutu Reumatologii w Warszawie wykonano pierwsze w Polsce zabiegi stabilizacji stawu krzyżowo-biodrowego u pacjent&oacute;w z przewlekłym b&oacute;lem kręgosłupa - poinformował Instytut Reumatologii. Staw krzyżowo&ndash;biodrowy łączy kręgosłup z miednicą, toteż podczas ruchu przenosi duże siły pomiędzy dolną, a g&oacute;rną częścią ciała. Około 40 proc. pacjent&oacute;w z przewlekłym b&oacute;lem krzyża cierpi z powodu zmian w tym stawie. Problemy z funkcjonowaniem stawu krzyżowo-biodrowego i towarzyszący im silny b&oacute;l mogą być efektem choroby zwyrodnieniowej, ale też urazu, na tego typu b&oacute;le krzyża skarżą się także kobiety po porodzie oraz osoby z operowanym wcześniej kręgosłupem lędźwiowym. B&oacute;l krzyża negatywnie wpływa na jakość życia i ogranicza sprawność ruchową. Według statystyk na b&oacute;le plec&oacute;w narzeka 80 proc. mieszkańc&oacute;w kraj&oacute;w rozwiniętych. Szacuje się, że schorzeniami kręgosłupa uzasadniana jest ponad połowa wniosk&oacute;w o rentę i kilkadziesiąt procent wszystkich zwolnień lekarskich. Trudny dostęp operacyjny sprawiał,że dotychczas stosowane chirurgiczne techniki leczenia staw&oacute;w krzyżowo- biodrowych były obarczone dużym ryzykiem. Nowe rozwiązanie usuwa przyczynę b&oacute;lu i daje szansę szybkiego powrotu do zdrowia. Tw&oacute;rcą metody jest doktor John Stark z Minneapolis (USA). W nowatorskiej terapii zastosowano specjalnie skonstruowany do tego celu implant, DIANA. Jak wynika z dotychczasowych badań, metoda zapewnia stabilizację stawu krzyżowo-biodrowego i skutecznie uwalnia pacjent&oacute;w od b&oacute;lu. Zdaniem doktora Roberta Gasika, kierownika Kliniki Neuroortopedii i Neurologii IR w Polsce jest wiele os&oacute;b, kt&oacute;rym tego typu operacja umożliwi normalne życie. "Dzięki tej metodzie problem rozwiązywany jest u źr&oacute;dła, ponieważ usuwamy przyczynę b&oacute;lu" &ndash; tłumaczy doktor Gasik. Dzięki uprzejmości: PAP - Nauka w Polsce</p>
