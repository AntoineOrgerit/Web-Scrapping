<p> Ειδήσεις </p>
<p> NEWSroom </p>
<p> Χρήστης: </p>
<p> Κωδικός: </p>
<p> Ελλάδα </p>
<p> | </p>
<p> Πολιτική </p>
<p> | </p>
<p> Οικονομία </p>
<p> | </p>
<p> Κόσμος </p>
<p> | </p>
<p> Πολιτισμός </p>
<p> | </p>
<p> Αθλητισμός </p>
<p> | </p>
<p> Τεχνολογία </p>
<p> | </p>
<p> Υγεία </p>
<p> | </p>
<p> Περιβάλλον </p>
<p> | </p>
<p> Τουρισμός </p>
<p> | </p>
<p> ΟΙΚΟΝΟΜΙΑ </p>
<p> Μέσα Ιανουαρίου η τροπολογία για μείωση επικουρικών </p>
<p> Tweet </p>
<p> Τρίτη, 20 Δεκεμβρίου, 2011 </p>
<p> Τελευταία ενημέρωση: 13:45 </p>
<p> Στα μέσα Ιανουαρίου θα κατατεθεί η τροπολογία για τη μείωση των επικουρικών συντάξεων, οι ρυθμίσεις της οποίας θα έχουν ισχύ από την πρώτη Ιανουαρίου. </p>
<p> Αυτό αποφασίστηκε κατά τη χθεσινοβραδινή συνάντηση του υπουργού Εργασίας, Γιώργου Κουτρουμάνη με τον Πρωθυπουργό, Λουκά Παπαδήμο, στο Μέγαρο Μαξίμου. </p>
<p> Κατά τη συνάντηση, συζητήθηκαν τα μέτρα για την αντιμετώπιση των προβλημάτων των Ταμείων και τη μείωση του κόστους εργασίας προκειμένου να ενισχυθεί η ανταγωνιστικότητα της οικονομίας, θέματα που θα απασχολήσουν την αυριανή (σημερινή) συνεδρίαση του υπουργικού συμβουλίου. </p>
<p> Η μείωση των επικουρικών συντάξεων θα κυμανθεί από 10% έως 15% μεσοσταθμικά και, σε ορισμένες περιπτώσεις προβληματικών ταμείων, θα φθάσει έως το 45%. </p>
<p> Ακόμη, για τη διασφάλιση της βιωσιμότητας του συστήματος θα δημιουργηθεί ένα ενιαίο ταμείο με την ενοποίηση πέντε μεγαλύτερων φορέων επικουρικής ασφάλισης (ΙΚΑ, ιδιωτικού τομέα, δημοσίου, ΔΕΚΟ και τραπεζών), ενώ θα καθιερώθουν ενιαίοι κανόνες χορήγησης και ποσοστού υπολογισμού της σύνταξης. </p>
<p> Περικοπές θα υπάρξουν και στις εφάπαξ παροχές, ενώ θα ληφθούν συγκεκριμένα μέτρα για την αντιμετώπιση της εισφοροδιαφυγής, όπως η ενεργοποίηση της διαδικασίας του αυτόφωρου για όσους οφείλουν εισφορές από 150.000 ευρώ και άνω. </p>
<p> Στη συνεδρίαση του Υπουργικού Συμβουλίου θα τεθούν και οι απαιτήσεις της "τρόικας" για ενδεχόμενες αλλαγές στα εργασιακά. </p>
<p> Σύμφωνα με τον υπουργό Εργασίας η τρόικα δεν έχει ζητήσει μείωση μισθών στον ιδιωτικό τομέα ή κατάργηση των δώρων. Η κυβέρνηση λαμβάνει ήδη μέτρα για τον περιορισμό του μη μισθολογικού κόστους, με τη μείωση κατά 10% των εισφορών από 1ης Μαρτίου, ωστόσο, σύμφωνα με πληροφορίες, στο διάλογο με τους κοινωνικούς εταίρους που έχει ξεκινήσει, θα τεθεί συνολικά το ζήτημα του κόστους εργασίας, καθώς και όλοι οι παράγοντες που επηρεάζουν την ανταγωνιστικότητα των επιχειρήσεων. </p>
<p> Στο μεταξύ, ο αναπληρωτής υπουργός Οικονομικών Φίλιππος Σαχινίδης, απαντώντας σε επίκαιρη ερώτηση του Δ. Παπαδημούλη (ΣΥΡΙΖΑ), για το ενδεχόμενο λήψης νέων μέτρων μετά την "μαύρη τρύπα" στην εκτέλεση του Προϋπολογισμού του 2011, παραδέχθηκε πως είναι πάρα πολύ δύσκολο να εκτιμηθεί το τελικό έλλειμμα της γενικής κυβέρνησης το 2011, και σε κάθε περίπτωση (όπως ανέφερε και ο πρωθυπουργός στις προγραμματικές του δηλώσεις) προτεραιότητα της κυβέρνησης είναι η πλήρης εφαρμογή των συμφωνηθέντων μέτρων. </p>
<p> Από την πλευρά του, το υπουργείο Οικονομικών προχωρά σε αυστηρούς ελέγχους των επιστροφών φόρου εισοδήματος, που θα έχει ως αποτέλεσμα το πάγωμα τους έως το τέλος του έτους, ενώ σε μια προσπάθεια να βελτιωθεί η είσπραξη των δημοσίων εσόδων, το οικονομικό επιτελείο εξετάζει σενάρια για μια νέα ρύθμιση που θα δίνει τη δυνατότητα στους 900.000 οφειλέτες του δημοσίου, να εξοφλήσουν τα χρέη τους έως και σε 60 δόσεις, έναντι 30 δόσεων που προβλέπει η ρύθμιση που βρίσκεται σε ισχύ. </p>
<p> ? </p>
<p> ? </p>
<p> Λεπτομέρειες στη συνδρομητική σελίδα του ΑΠΕ-ΜΠΕ | Αίτηση Συνδρομητή </p>
<p> © ΑΠΕ-ΜΠΕ ΑΕ. Τα πνευματικά δικαιώματα ανήκουν στο ΑΠΕ-ΜΠΕ ΑΕ. Απαγορεύεται η αναπαραγωγή από επισκέπτες της ιστοσελίδας. </p>
<p> Περισσότερες Ειδήσεις </p>
<p> Με θέμα την κεφαλαιακή ενίσχυση της Τράπεζας </p>
<p> Νέα γενική συνέλευση του ΔΣ της Eurobank στις 30 Απριλίου </p>
<p> Το διοικητικό συμβούλιο συγκαλεί γενική συνέλευση στις 30 Απριλίου, με θέμα την κεφαλαιακή ενίσχυση της Τράπεζας κατά 5,8 δισ. ευρώ. </p>
<p> Στις 12 το μεσημέρι στο υπουργείο Οικονομικών </p>
<p> Όλα τα «μέτωπα» ανοικτά στη συνάντηση με την τρόικα </p>
<p> Κορυφαία στελέχη του οικονομικού επιτελείου δηλώνουν ότι τα εκκρεμή ζητήματα δεν θα κλείσουν έως και την Παρασκευή </p>
<p> Διεκόπη η συνεδρίαση του ΔΣ </p>
<p> Σε αναζήτηση επενδυτών η Εθνική </p>
<p> Για την κάλυψη της ιδιωτικής συμμετοχής στην αύξηση του μετοχικού κεφαλαίου </p>
<p> Ανακοίνωση του υπουργείου </p>
<p> ΥΠΟΙΚ: Δεν υπάρχει ρήξη με τον Αλ. Τουρκολιά </p>
<p> "Σχετικά δημοσιεύματα είναι παντελώς αναληθή" </p>
<p> ΟΙΚΟΝΟΜΙΑ </p>
<p> Tweets by @amna_news </p>
<p> ﻿ </p>
<p> Ειδήσεις </p>
<p> Ελλάδα </p>
<p> Πολιτική </p>
<p> Οικονομία </p>
<p> Κόσμος </p>
<p> Πολιτισμός </p>
<p> Αθλητισμός </p>
<p> Τεχνολογία </p>
<p> Υγεία </p>
<p> Περιβάλλον </p>
<p> Τουρισμός </p>
<p> Υπηρεσίες </p>
<p> Κείμενο </p>
<p> Φωτογραφία </p>
<p> Βίντεο </p>
<p> Ραδιόφωνο </p>
<p> Αρχείο Ειδήσεων </p>
<p> ΑΠΕ - ΜΠΕ </p>
<p> Παρουσίαση </p>
<p> Ανταποκριτές Εσωτερικού </p>
<p> Ανταποκριτές Εξωτερικού </p>
<p> Διεθνείς Συνεργασίες </p>
<p> Συνδρομητές </p>
<p> Αίτηση Συνδρομής </p>
<p> Ταυτότητα </p>
<p> Επικοινωνία </p>
<p> Εμπορικό Τμήμα </p>
<p> Όροι Χρήσης </p>
<p> Διαύγεια </p>
<p> ANA-MPA Copyright © 2013. Σχεδίαση-υλοποίηση από Σχεδιαστήριο και Δ/νση Πληροφορικής & Τηλ/νιών ΑΠΕ-ΜΠΕ.Powered by ECS-Portal </p>
