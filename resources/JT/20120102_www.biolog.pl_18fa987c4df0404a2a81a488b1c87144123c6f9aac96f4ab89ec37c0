<p> Nasze portale: Kraków | LEKOPTEKA | Wrocław | Poznań </p>
<p> Medycyna </p>
<p> Menu: </p>
<p> Strona główna | Forum | Korepetycje | Matura | Kierunki studiów | Konkursy | Festiwale | Książki | Księgarnia | Foto | Multi | Praca | LAB | </p>
<p> Bądź na bieżąco z wydarzeniami, subskrybuj kanały Zobacz inne kanały tematyczne RSS dziennika BIOLOG </p>
<p> Wiadomości | Biotechnologia | Botanika | Ciekawostki | Ekologia | Leśnictwo | Medycyna | Zoologia | Encyklopedia | Forum chemiczne | Forum medyczne | </p>
<p> spływy kajakowe, kajaki, mazury </p>
<p> Przejadanie się postarza mózg </p>
<p> 2011-12-22 22:40:31 Medycyna </p>
<p> Przejadanie się przyspiesza starzenie się mózgu, natomiast ograniczenie jedzenia aktywuje cząsteczkę, która może pomóc zachować jego młodość - wynika z badań, które publikuje pismo "Proceedings of the National Academy of Sciences". </p>
<p> Jak przypominają autorzy pracy, wiele dotychczasowych badań sugerowało, że objadanie się oraz związane z nim choroby metaboliczne (w tym otyłość i cukrzyca typu 2) niekorzystnie wpływają na mózg - spowalniają jego funkcjonowanie, przyspieszają starzenie, zwiększają podatność na choroby degeneracyjne mózgu typowe dla starszego wieku, jak choroba Alzheimera czy Parkinsona. Natomiast ograniczenie kaloryczności diety pomaga spowolnić procesy starzenia się organizmu, w tym mózgu, i ograniczyć obumieranie neuronów. Jednak precyzyjny mechanizm odpowiedzialny za to na poziomie cząsteczek nie jest dobrze poznany. Naukowcy z Katolickiego Uniwersytetu Najświętszego Serca w Rzymie we współpracy z kolegami z Niemiec, Kanady i Wielkiej Brytanii wykazali teraz w doświadczeniach na myszach, że za korzystny wpływ mniej kalorycznej diety na mózg odpowiada białko o nazwie CREB1. Zalicza się je do tzw. czynników transkrypcyjnych, regulujących aktywność innych genów poprzez wiązanie się z DNA. CREB1 aktywuje m.in. geny mające wpływ na długowieczność oraz na prawidłowe funkcjonowanie mózgu w zakresie zapamiętywania, uczenia się oraz kontroli reakcji lękowych. </p>
<p> Prowadzący badania dr Giovambattista Pani liczy, że w przyszłości uda się znaleźć taki sposób aktywacji CREB1, na przykład poprzez nowe leki, by można było zachować młodość mózgu bez potrzeby stosowania restrykcyjnej diety. </p>
<p> Badacz i jego koledzy porównywali konsekwencje ograniczenia kalorii w diecie u zmodyfikowanych myszy, które nie produkowały białka CREB1 oraz ich niezmienionych rówieśniczek. Przez pięć tygodni zwierzętom bądź pozwalano jeść do woli, bądź przestawiono je na dietę o 30 procent mniej kaloryczną. </p>
<p> Taka zmiana w odżywianiu – jak wynika z wcześniejszych badań – przedłuża życie gryzoniom i innym zwierzętom. Myszy na mniej odżywczej diecie nie stają się otyłe, nie chorują na cukrzycę, są też bardziej sprawne pod względem poznawczym i lepiej zapamiętują oraz są mniej agresywne. Ponadto, nie rozwija się u nich choroba Alzheimera - albo dochodzi do tego znacznie później niż u przekarmionych gryzoni - a jej objawy są łagodniejsze. </p>
<p> Co ciekawe, wpływ ograniczenia jedzenia na masę ciała był podobny w obu grupach myszy. Ale choć mniej kaloryczna dieta wpływała na poprawę zdolności pamięciowych u myszy niezmodyfikowanych, to nie powodowała podobnych zmian u myszy, które nie produkowały CREB1. Gryzonie te wypadały gorzej w testach pamięciowych niż ich niezmienione rówieśniczki. </p>
<p> „Nasze badania pozwoliły po raz pierwszy zidentyfikować białko odpowiadające za wpływ diety na mózg” – komentuje dr Pani. </p>
<p> Badacz wraz z kolegami dowiódł też, że zmniejszenie ilości pożywienia nie wpływa na całkowity poziom białka CREB1, natomiast zwiększa jego aktywność w korze mózgu i hipokampie, strukturze regulującej m.in. procesy zapamiętywania. </p>
<p> Aktywacja białka CREB1 nasila z kolei produkcję innego białka powiązanego z długowiecznością, tj. sirtuiny-1 oraz białek, od których zależy przeżycie neuronów, ich plastyczność i odporność na stres. </p>
<p> „To odkrycie może w istotny sposób pomóc opracować przyszłe terapie pozwalające zachować młodość mózgu, zapobiegające jego degeneracji i starzeniu się. Ponadto, rzuca ono światło na związek zachodzący między schorzeniami metabolicznymi, takimi jak otyłość i cukrzyca, a spadkiem sprawności umysłowej” – podsumowuje dr Pani. </p>
<p> PAP - Nauka w Polsce </p>
<p> KOMENTARZEZapraszamy też do dyskusji na największym polskim forum ekologiczne </p>
<p> Twoje imię lub nick </p>
<p> Twój komentarz </p>
<p> Ostatnie wiadomości </p>
<p> Obrona przed malarią otwiera drogę salmonelli </p>
<p> Dziwne połączenia w mózgu korzystne ewolucyjnie </p>
<p> Słońce zapobiega ospie wietrznej </p>
<p> Składniki soi poprawiają skuteczność radioterapii </p>
<p> Przejadanie się postarza mózg </p>
<p> Nowy lek na bezsenność </p>
<p> Stwardnienie guzowate a padaczka </p>
<p> Aktualności </p>
<p> • Biopaliwa z wiórów • Obrona przed malarią otwiera drogę salmonelli • Dziwne połączenia w mózgu korzystne ewolucyjnie • Słońce zapobiega ospie wietrznej • Składniki soi poprawiają skuteczność radioterapii • Pustułeczki zawierają rozejm z kawkami • Przejadanie się postarza mózg • WWF Polska: święta Bożego Narodzenia też mogą być ekologiczne </p>
<p> Książki do matury 2011: </p>
<p> Cena: 5,00 zł </p>
<p> Zobacz też: </p>
<p> Zadania domowe - baza korepetytorów rozwiązujących zadania </p>
<p> Zadania domowe z biologii </p>
<p> spływy Pilica </p>
<p> W SERWISIE: Klonowanie, Komórki macierzyste, GMO, Genetyka, Nauka, Krzewy i drzewa, kursy dla maturzystów, owoce tropikalne123mikrobiologiaświńska grypaedukacjamikroskopyneurobiologia, festiwal nauki w Krakowie nasiona i sadzonki tropikalne </p>
<p> © 2011 Ogólnopolski Dziennik "BIOLOG"Redakcja | REKLAMA | Patronat medialny | Regulamin, ochrona prywatności </p>
