<p> zaloguj się </p>
<p> Wiadomości </p>
<p> Artykuły </p>
<p> Forum </p>
<p> Blogi </p>
<p> Książki </p>
<p> Konkursy </p>
<p> Galerie </p>
<p> Wywiady </p>
<p> Medycyna </p>
<p> Technologia </p>
<p> Psychologia </p>
<p> Zdrowie/uroda </p>
<p> Bezpieczeństwo IT </p>
<p> Nauki przyrodnicze </p>
<p> Astronomia/fizyka </p>
<p> Humanistyka </p>
<p> Ciekawostki </p>
<p> Strona główna > Wiadomości > Nauki przyrodnicze </p>
<p> AAA </p>
<p> Zapalenie płuc zabiło 20% tadżyckich markurów </p>
<p> 9 stycznia 2012, 10:58 | Nauki przyrodnicze </p>
<p> markur · koza śruboroga · Capra falconeri · Tadżykistan · zapalenie płuc · Mycoplasma · bakterie · kozy domowe · habitat · dr Stéphane Ostrowski </p>
<p> Epidemia zapalenia płuc wyeliminowała 20% populacji dzikiej kozy śruborogiej (Capra falconeri) w Tadżykistanie. Naukowcy bardzo się tym przejęli, bo gatunek należy do grupy zagrożonych wyginięciem. Ich raport na ten temat ukazał się w grudniowym numerze pisma Emerging Infectious Diseases. Badania zostały częściowo sfinansowane przez niemieckie Towarzystwo Współpracy Międzynarodowej. </p>
<p> Zespół akademików z Tadżykistanu, Francji i amerykańskiego Wildlife Conservation Society stwierdził, że podczas epidemii z września-października 2010 r. zginęło co najmniej 65 osobników. Wydaje się, że to niedużo, ale sytuacja jest poważna, bo na świecie zostało mniej niż 2,5 tys. tych pięknych zwierząt. </p>
<p> Biolodzy i epidemiolodzy uważają, że markury, bo tak inaczej nazywają się kozy śruborogie, zarażają się od kóz domowych. Rolnicy z Tadżykistanu wypasają je na terenach stanowiących habitaty C. falconeri, co, oczywiście, zwiększa ryzyko transmisji zakażenia. Lokalna społeczność nie ma za dużego wyboru, jeśli chodzi o miejsca wypasu trzody, co tylko dodatkowo podkreśla, jak ważne jest kontrolowanie zwierząt domowych pod kątem chorób przenoszonych na dziką faunę. </p>
<p> Ostatnie badania w miejscu wybuchu epidemii pokazały, że testy kóz domowych na obecność bakterii z rodzaju Mycoplasma, które mogą wywołać zapalenie płuc zarówno u nich, jak i kóz śruborogich, wypadły dodatnio - ujawnia dr Stéphane Ostrowski z Wildlife Conservation Society. Na szczęście od 2010 r. nie wybuchły kolejne epidemie. </p>
<p> Markury nie mają lekkiego życia, bo na co dzień muszą się zmagać z kłusownikami, irbisami i obsuwaniem się ziemi. Z tadżyckimi farmerami współpracuje pozarządowa organizacja Nature Protection Team, która stara się zminimalizować kontakt między zwierzętami domowymi a kozami śruborogimi. </p>
<p> Autor: Anna Błońska </p>
<p> Źródło: Wildlife Conservation Society </p>
<p> Polećjakopierwszy ! poleć </p>
<p> Komentarze (1) </p>
<p> Tolo, 9 stycznia 2012, 22:27 </p>
<p> "Tadżycka koza śruboroga"Oj to bedzie hicior. </p>
<p> zobacz pozostałe komentarze » </p>
<p> Najnowsze wiadomości </p>
<p> dziśGoogle prowadzi śledztwo ws. MocalitywczorajOcieplenie można spowolnić bez redukcji dwutlenku węglaPoważna wpadka Google'aAmazon ułatwia transfer dokumentów na Kindle'aHamburger opisany Braille'emNa ludzkim języku zidentyfikowano receptory tłuszczuBit w 12 atomachMikroflora jelit określa ryzyko i zakres zawału u szczurówNiesłyszący szybciej reagują na mowę ciałaNajmniejszy znany układ planetarnyBlaszany bębenek z WietnamuDochody z Windows mogą się zmniejszyć12 stycznia 2012Droga Mleczna pełna planetElektrownia w Fukushimie a skażenie oceanuKto uchwyci najbrzydszego szczura, dostanie przejazdówkęCeglia płaci za pozew przeciwko FacebookowiGoogle Apps zyskuje największego klientaNowy najmniejszy kręgowiec świataOkreślono kolor Drogi MlecznejKwasy omega-3 chronią nerwy i wspomagają regeneracjęwięcej wiadomości </p>
<p> RSS </p>
<p> © Copyright 2006-2012 KopalniaWiedzy.pl </p>
<p> Projekt graficzny: Kamila Szadaj www.szadaj.com </p>
